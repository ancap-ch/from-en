## İktisat ve Vergi Sosyolojisi

Bölüm başlığında görüleceği üzere kendime iki hedef belirledim. Öncelikle vergilendirmenin ekonomiye genel olarak etkisini açıklamak istiyorum. Bölümün bu kısmı vergilendirmenin prakseolojik analizini açıklamaktadır ve bu sebeple diğer iktisatçıların daha önce söylediklerinin ötesine geçmesi beklenmemelidir.

Özgün olan kısım verginin neden olduğu ve neden daima daha fazlası olduğu sorularını yanıtlamaya çalıştığım kısımda bulunabilir. Bu tarz soruları yanıtlamak iktisat teorisinin görevi değil ancak prakseolojik olarak bilgilendirilmiş ve sınırlandırılmış sosyolojik ve tarihsel yorumlar ile tekrar inşa çabalarının görevidir ve en başından itibaren bu entelektüel sorgulama alanında spekülasyon için çok fazla yer var.

## #

Vergilendirmenin iktisadî etkisi açısından belirtilecek yeni bir şey olmadığını söylemek birçok yeni mesele olmadığını söylemek demek değildir. Aslında, birkaç yaygın iktisat ders kitabını inceledikten sonra günümüz iktisatçılarına ve iktisat öğrencilerine bu yeni meseleler hakkında bir şeyler söylesem iyi olacak gibi görünüyor. Bu ders kitaplarında olduğu gibi vergilendirmenin iktisadî etkileri ile uğraşırken, çeşitli vergi düzenlerini ve bunların tarihsel gelişimlerini[^1] sadece tanımlayıcı bir şekilde sunmanın ötesinde, vergilendirmenin genel etkilerinin neler olduğu konusunda neredeyse tamamen sessizlik söz konusu. Üstelik, vergi yükü sorunu konusunda bu metinler vergilendirmenin özel biçimlerinin iktisadî etkilerinin her zaman hatalı olduğunu söylüyorlar.

Ancak, bu durum yalnızca entelektüel yozlaşma sürecini yansıtıyor. Bundan 150 yıl kadar önce, vergilendirme iktisadı konusunda bu gün anlaşılması gereken hemen her şey seçkin bir iktisat tarihçisi olan Jean Baptise Say tarafından *Politik Ekonomi İlmihali* adlı yapıtında doğru ve ikna edici şekilde ifade edildi.

Vergilendirme konusunu kitaplarının genel mimarisi içerisinde rastgele bir yere yerleştiren günümüz ders kitabı yazarlarının aksine, ilk olarak Say bu fenomeni "Servet Tüketimi Hakkında" genel başlığı altına doğru bir şekilde yerleştirdi.

O daha sonra kasıtlı olarak vergilendirmeyi, mülkiyette somutlaşan edinilmiş zenginliğin oluşumunda ve genel yaşam standardında ister istemez azalmaya yol açan bir saldırı, kazanç ve servet üretimi cezası olarak tanımlar ve açıklar.

Şöyle ifade eder:

> Vergilendirme ulusal üretimin bir kısmını teşvik ederek ulusal servete katkıda bulunan ve ulusun servetinin bir kısmını tüketerek onu zenginleştiren göz kamaştırıcı bir saçmalıktır.[^2]
> 
> Vergilendirme kamusal tüketim ve harcamaları karşılama amacıyla ulusal üretimin bir kısmının bireylerden devlete aktarılmasıdır. Hangi isim altında olursa olsun, vergi, katkı, görev, tüketim, gümrük, yardım, sübvansiyon, hibe ya da hediye; ayrı veya birleşmiş bir karakterde, şu an için iktidar tarafından, tüketimi sağlamak amacıyla yapılan doğru olduğu düşünülen harcamalar için farketmez aslında o bireylere yüklenen bir yüktür, kısaca kelimenin tam anlamıyla bir angaryadır.[^3]

Bu temel bilgiler unutulmuş göründüğü veya en azından günümüzde açıkça görülmediği için müsadenizle, ilk iş olarak Say'ın temel savı ve bu savın geçerliliği için yeni bir prakseolojik hesap ve açıklama sunacağım ve böylece vergilendirmenin servet ve mülk oluşumuna engel olmadığını iddia eden popüler karşı savı çürüteceğim. Bu genel açıklama ışığında, standart ders kitaplarındaki vergi yükü analizlerinin temel mantıksal hatasını ortaya koyacağım.

Vergilendirme, en başta ve öncelikle vergilendirmenin anlamının basit mantıksal analizinden yola çıkılarak mülkiyet ve servetin tahrip edilmesi için bir araç olarak anlaşılmalıdır.

Vergilendirme belirli fiziksel varlıkların(tek başına olmamakla birlikte günümüzde çoğunlukla para) ve onlara içkin olan değerin sözleşmeye dayanmadan zorunlu olarak onlara önceden sahip olan ve elinde tuttukça gelir elde edebilen bir kişi veya bir gruptan şimdi onlara sahip olan ve onlardan gelir elde eden başka biri veya birilerine aktarılmasıdır. Bu varlıklar gerçek sahiplerinin eline nasıl geçti? Bunun daha önceki bir vergilendirmenin sonucu olduğuna hükmedelim, ve şuna dikkat edelim yalnızca henüz tüketilmemiş veya tüketim davranışlarıyla değeri tükenmemiş bir varlık vergilendirilebilir(maliyeciler bir adamın çerçöpünü değil hala değerli olan varlıklarını toplar). Üç, sadece üç ihtimal söz konusu: bu varlıklar birinin sahipliğine ya doğada kıt olduğunu anlayan biri tarafından diğerlerinden önce doğadan ele geçirilerek ya birinin emeğini önceden edinilmiş mallar üzerinde harcayarak üretmesi sonucu ya da gönüllüce önceki sahibinden veya üreticisinden sözleşme ile edinilerek geçer. Yalnızca bu tür faaliyetler sonucu biri değerli—ve tabi vergilendirilebilir— varlıkları elde edebilir ve geliştirebilir. İlk edinme eylemi, hiç kimsenin muhtemel bir gelir kaynağı olarak algılamadığı şeyi gelir sağlayan bir varlık haline getirir; üretim eylemi doğası gereği görece az değerli bir varlığı daha değerli bir varlık haline getirir; ve her sözleşme değişim ve belirli varlıkların onları elinde bulundurmaya daha az değer atfedenlerden daha çok değer atfedenlere doğru aktarılması ile ilgilidir.

Buradan vergilendirmenin, bir bireyin ilk sahipliğinden, üretiminden ya da sözleşmesinden elde etmeyi beklediği gelirin azalmasını ifade ettiği ortaya çıkar. Bu faaliyetler tüketim ve/veya boş zaman için kullanılabilecek olan kıt kaynakların(en azından zaman ve birinin vücudunun kullanılması) harekete geçirilmesini gerektirdiği için fırsat maliyeti artar. Sahiplenme, üretme ve sözleşmenin marjinal faydası azalır ve tüketim ile boş zamanın marjinal faydası artar. Buna göre eski rollerden sonrakilere doğru bir kayma eğilimi olacaktır.[^4]

Böylece vergilendirme, henüz tüketilmemiş varlıkları üreticilerinden(sahiplenmeyi ve sözleşme ile elde etmeyi içeren geniş anlamıyla) onu üretmeyenlere verip bir değeri zorla aktararak üreticilerin mevcut gelirini ve onların şu an için mümkün olan tüketim seviyesini azaltır. Üstelik, değerli varlıkların gelecekteki üretimine ilişkin bugünkü istemi azaltır ve böylelikle gelecekteki geliri ve gelecekteki tüketim imkanı seviyesini de azaltır. Vergilendirme yalnızca üretim faaliyetine etki eden bir tüketim cezası değil ayrıca gelecekteki geliri ve tüketim harcamalarını sağlayacak ve muhtemelen arttıracak tek araç olan üretime saldırıdır da. Vergilendirme geleceğe dönüklük ve değer üretim çabaları ile ilişkili olan bugünkü değeri azaltarak zaman tercihinin efektif oranını yani gerçek faiz oranını arttırır ve bu bağlamda üretim ve tedarik süreçlerinde bir kısılmaya yol açar böylelikle insanoğlunu kıtlığa doğru iten acımasız bir akımı uygular. Vergileri yeterince arttırın, insanlığın barbar hayvanlar seviyesine inmesini sağlayacaksınız.

Böyle bir akıl yürütme basit görünebilir, buna karşı bir çok sayıda tanıdık itiraz söz konusu. Örneğin hatalı olarak iktisadı doğrulanması için deneysel olarak sınanması gereken varsayımsal açıklamalar dışında hiçbir şey üretmeyen(doğa bilimlerinde olduğu gibi) ampirik bir bilim olarak düşünen iktisatçılardan şu sav sıklıkla duyulmaktadır: Deneysel olarak, vergi seviyesindeki yükselişe GSMH ile diğer üretim miktarı ölçülerindeki artışın(azalış değil) eşlik ettiği defalarca gözlemlenmiştir; dolayısıyla yukarıdaki akıl yürütme doğru olsa da deneysel olarak geçersiz kabul edilmelidir. Aslında, bu tarz empirisistlerin bazıları daha ileri gider ve bazı ülkelerin önceden düşük vergileri ve düşük yaşam standartları varken günümüzde daha yüksek vergilerle daha yüksek refaha ulaşması gerçeğini delil olarak sunarak vergilendirmenin aslında yaşam standardını yükselttiği iddiasında bulunurlar.

İki itiraz da sadece kafa karışıklığıdır. Deneyimleme mantığı yenemez, mantıksal akıl yürütmenin ilkeleriyle uyumlu olmayan gözlemsel kanıtların yorumları bu ilkeleri çürütmez yalnızca karışık bir zihne işaret eder (yoksa ahmak demek yerine aynı anda hem kırmızı olan hem de kırmızı olmayan bir kuş gördüğünü iddia eden birinin çelişki yasasını çürüten gözlemsel raporunu kabul mü etmeliyiz?).

Daha iddialı olan teze gelirsek, bu çok cazip bir *post hoc ergo propter hoc* hatanın güzel bir ilizyonundan başka bir şey değildir. İlişkili olgular olan yüksek vergi ve yüksek refahın düşük vergi ve düşük refahtan sonra gözlemlenmesi gerçeğinden hareketle artan vergilendirmenin refahı arttırdığı söylenebilir. Ancak bu şekilde akıl yürütmek birinin fakirlerden daha fazlasını tüketen zenginleri gözlemleyebileceği (haklı olarak Say'ın gülünç dediği)savı kadar inandırıcıdır; sonuç olarak yüksek tüketim onların zengin olduğu gerçeğine yol açmalıdır.[^5] Tüketimin anlamından anlaşılacağı üzere bunun imkansız olduğu ve zenginlerin çok tükettikleri için zengin değil önceden tüketimden kaçınarak bunun yerine üretim faaliyetinde bulundukları için zengin oldukları gibi vergilendirmenin anlamından da anlaşılacağı üzere insanlık refaha yüksek vergi düzeyi değil tam tersinden dolayı erişiyor.

Zayıf olan tez—ki bu hiç yoksa vergilendirme ile üretim arasındaki negatif ilişkinin zorunluluğunu reddeder—de yanlıştır. Yukarıda sunulan prakseolojik akıl yürütme, empirisist iktisatçıların çürütmek amaçlı yaptıkları yanlış yorumların hepsini geçersiz kılmaz. Önceki tartışmada vergilendirmenin değerli varlıkların üretiminde göreli bir azalmaya yol açtığı sonucuna ulaşıldı—bir azalma yani vergilendirmenin olmadığı veya vergilendirme seviyesinin yükseltilmediğinde gerçekleşen çıktı düzeyi ile kıyasla. Değerli varlık çıktısının mutlak düzeyi hakkında hiçbir şey söylenmedi veya ima edilmedi. Gerçek şu ki, GSMH'daki mutlak bir büyüme, örneğin, yalnızca önceki prakseolojik analizimizle uyumlu değildir, aynı zamanda verimlilikteki gelişmelerin mümkün olduğu ve gerçekleştiği ölçüde tamamen normal bir olgu olarak görülür. Eğer aynı düzey girdi(maliyet açısından) ile daha yüksek çıktı üretimi üretim teknolojisinde meydana gelen gelişmeler sonucu mümkün kılınmışsa veya fiziksel olarak aynı düzey çıktı daha az girdi ile elde edilebiliyorsa artan vergilendirmenin rastlantısı ve değerli varlıkların artan çıktısı şaşırtıcı değildir. Ancak, bu en azından vergilendirmenin sebep olduğu göreli yoksullaşma hakkındaki ifadelerin geçerliliğini etkilemez. Ancak zamanla değişebilen belirli bir teknolojik bilgi seviyesi ve tam anlamıyla(değer üretim çabasına bir ceza) vergilendirme ile üretimsel çıktı düzeyi, aynı teknolojik bilgi seviyesi ve hiç ya da daha az vergilendirme durumuna kıyasla daha azdır. İstatistiksel çalışmalar burada tamamen konumuz dışında: ne güçlendirmeye yardım edebilirler ne de zayıflatmak için kullanılabilirler.

Çok popüler olan diğer bir kuramsal eleştiri ise vergi koymanın veya vergi düzeyini yükseltmenin vergilendirilmiş varlıklardan kaynaklanan gelirin azalışına sebep olduğudur. Bu azalış diğer etkinliklerden elde edilenlerle karşılaştırıldığında bu tarz varlıkların marjinal faydasında azalışa sebep olur. Böylelikle vergilendirme aslında üretimle uğraşma eğiliminde azalmaya değil artmaya sebep olur. Parasal varlıkların olağan haliyle vergilendirilmesi durumunda yani vergilerin parasal geliri azaltması paranın marjinal faydasını arttırır ve bu da paraya dönüş güdüsünü arttırır. Bu argüman şüphesiz mükemmel doğruluktadır. Fakat geliştirdiğim göreli yoksullaşma tezini geçersiz kıldığını düşünmek yanlış bir kanı olur. Her şeyden önce, kayıtları düzgün bir şekilde tutmak için artan vergilendirmenin işkoliklikte orantılı bir artışa neden olmasından dolayı değerli varlık üretiminde görece daha az çıktıya yol açmadığı doğru kabul edilse bile hala değer üreten bireylerin gelirlerinde bir azalma söz konusu olduğuna dikkat edilmelidir. Daha önceki çıktı miktarıyla aynı düzeyde üretim gerçekleştirseler bile bunu ancak daha önce harcadıkları emekten daha fazlasını harcayarak yapabilirler. İlave emek, boş zaman veya tüketimden(eskiden aynı çıktı düzeyinde sahip oldukları boş zaman ve eğlence düzeyi) vazgeçmeyi beraberinde getirdiği için toplam yaşan standartları düşer.[^6]

Vergilendirmenin değerli varlıkların üretken çıktısını etkilemediği ve yalnızca sakat tüketimi etkilediği varsayımının neden son derece yanlış olduğu artık açıklık kazandı. Eğer vergilendirme birinin gelirini(mevcut üretim ve boş zamandan oluşan) azaltıyorsa ve evrensel bir gerçek olan zaman tercihi göz önüne alınırsa yani insanlar şimdiki malları gelecekte elde edecekleri mallara(sürekli tüketim olmadan yapılamazlar ve yalnızca bekleme süresine karşılık gelen tüketim ürünleri şeklinde yapılmış daha uzun ve dolambaçlı üretim yöntemlerine girebilirler) her zaman tercih ediyorsa bir kişinin zaman tercihinin efektif oranı tam da bu hareket ile artmalıdır(bekleme yararsızlığı da) ve o diğer duruma kıyasla üretim yapısının uzunluğunu kısaltmak zorundadır. Buna göre, gelecek bir tarihte mümkün olan değerli varlık çıktısı aksi duruma kıyasla daha az olmalıdır. Eğer daha düşük ya da hiç olmayan bir vergilendirme ile gelir daha yüksek ve zaman tercihi tablosu veri olursa(zaman içinde hangi aralıkta olursa olsun) daha uzun üretim süreçlerine yatırım yapılırdı. Sonuç olarak, gelecekteki değerli varlık çıktısı görece daha fazla olurdu.[^7]

Vergilendirme üretim üzerinde tarafsız bir etki yapar tezindeki hata, zaman tercihinin dikkate alınmaması gerçeğinde yatar. Şu an incelediğim argüman vergilendirmenin iki katmanlı yapısını işaret etmekte oldukça haklı: bir yandan ikame etkisi tüketim ve boş zamanın lehine, çalışmanın ise aleyhine işler diğer yandan vergilendirilmiş malların artan marjinal faydasının gelir etkisi söz konusudur. Ancak, bunu basitçe zıt etkilerle dolu bir torba olarak yorumlamak yanlış olur(biri çalışmanın lehine biri aleyhine) bu yüzden kimse vergilendirmenin üretim üzerindeki doğal etkisi konusunda bir şey söyleyemez ve vergilendirmenin değerli varlıklar çıktısını arttırdığı mı yoksa azalttığı mı sorusu tamamen ampirik olarak düşünülmelidir.[^8] Aslında, vergilendirmenin etkisi başta, bunlardan etkilenen insanların eylemlerinin kaçınılmaz olarak zaman tercihleri ile sınırlandırılmış olması şeklinde zannedildiği gibi birbirine zıt değildir. Bu gibi aktörler için alternatif sadece çalışmak ve çalışmamak arasında değil ayıca değerli bir varlığı çok yada az zaman harcayan yollarla üretmek arasında. Onlar her zaman daha az verimli üretim yöntemlerine başvurmak zorunda kalmanın bedeli olarak az bir bekleme süresi ile hızlı ve doğrudan bir varlık edinme(iyi bir balıkçı daha dolambaçlı yollara başvurmaktansa çıplak elleriyle daha hızlı balık tutmayı tercih eder) ile daha verimli üretim yöntemlerine başvurmanın bedeli olan semereleri toplamak için daha uzun süre bekleme(geleceğe dönük yüksek beklentisi olan balıkçı uzun bir bekleme süresine dayanır ve önce ağ yapar) arasında bir tercih yapmak zorundadır. Ancak, bu seçimler göz önüne alındığında vergilendirmenin mesajı oldukça net ve açıktır, artık ikame etkisinin herhangi bir gelir etkisini sistematik olarak baskıladığı düşüncesine dair bir soru söz konusu olmaz. Eğer tek seçenek bir şeye sahip olmak ya da olmamak değil ayrıca az şeye kısa bir müddet bekleyerek veya çok şeye uzun bir müddet bekleyerek sahip olmaksa vergilendirmenin çifte mesajı birleştirilip teke indirgenebilir: bekleme zamanını azalt, dolambaçlı üretim yöntemlerini kısalt! Böyle yaparak, değerli varlık artan marjinal fayda ile paralel olarak daha erken edinilecek. Eş zamanlı olarak, bekleme süreci azaltılarak artan marjinal fayda ile paralel olarak boş zaman için daha fazla alan ayrılacak. Karmaşık üretim metotlarının uzunluğu kısaltılarak vergilendirmeden kaynaklanan görünüşte zıt olan iki mesaj birlikte dikkate alınır. Vergilendirmenin üretim üzerindeki sistematik doğal etkisi iddiasına karşın karmaşık üretim yöntemlerinin kısaltılması sonucu daha az çıktı üretilir. Vergilendirme ve vergilendirmedeki her artış için kaçınılmaz olarak ödenmesi gereken miktar zorla azaltılmış verimliliktir ve sonuç olarak gelecekteki tüketim için sağlanan değerli varlıklar açısından yaşam standardı düşer. Mutlaka her vergilendirme adımı daha fazla sermayeleşme ve daha verimli üretimden sefalete doğru itmektedir.

[^1]: Vergilendirmenin yalnızca betimleyici analizlerini veren bir örnek için, Paul Samuel tarafından, *İktisat*, 10. b. (New York: McGraw Hill, 1976), chap. 9; Roger L. Miller, *Economics Today*, 6th ed. (New York: Harper and Row, 1988), chap. 6.

[^2]: Jean Baptiste Say, *A Treatise on Political Economy* (New York: Augustus M. Kelley, 1964), pp. 446–47.

[^3]: Ibid., p. 446; on Say’s economic analysis of taxation see also Murray N. Rothbard, “The Myth of Neutral Taxation,” *Cato Journal* (Fall, 1981), esp. pp. 551–54.

[^4]: Bu konuda ayrıca Murray N. Rothbard, *İnsan, Ekonomi ve Devlet* (Los Angeles: Nash, 1970), bölüm. 12.8; idem, *Power and Market* (Kansas City: Sheed Andrews and McMeel, 1977), chap. 4, 1–3.

[^5]: See Say, A Treatise on Political Economy, p. 448.

[^6]: See on this point also Rothbard, *Power and Market*, pp. 95f.

[^7]: Burada biri vergi tahsilatlarının başkalarının(devlet memurları ve devlet transfer ödemelerinin alıcılarının) eline geçeceği itirazını ileri sürebilir ve bu kişilerin artan geliri onların efektif zaman tercihi oranını azaltır, vergi mükellefleri tarafındaki oran artışı bunu dengeleyebilir ve böylece genel oran ve üretim yapısı değişmez. Böyle bir akıl yürütme kategorik olarak yanlıştır: Bir kere, hükümet harcamaları göz önüne alındığında bu hiçbir şekilde bir yatırım olarak görülemez. Aksine, bu tüketimdir, yalnızca tüketim. Rothbard tarafından ifade edildiği üzere,

> Her çeşit iş bölümü ekonomisinde sermaye malları yatırımcılar tarafından kendileri için değil, alt sınıf ve nihai tüketim malları üretimi için edinilir. Kısacası, yatırım harcamalarının özelliği, bahse konu malın yatırımcının ihtiyaçlarını karşılamak için değil, başkasının(tüketici) ihtiyaçlarını karşılamak için kullanılmasıdır. Ancak, hükümet özel piyasa ekonomisindeki kaynaklara el koyduğunda, tüketicilerin isteklerine tam anlamıyla karşı geliyor; hükümet herhangi bir mala yatırım yaptığı zaman, tüketicilerin isteklerine değil, hükümet yetkililerinin kaprislerine hizmet eder. (*Man, Economy, and State*, pp. 816–17)

Böylelikle hükümet masrafları, tanım olarak, üretim yapısının uzatılması ve dolayısıyla mükelleflerin yükseltilmiş zaman tercihi oranının dengelenmesi olarak düşünülmemelidir. Öte yandan,

> hükümet tarafından yapılan *transfer* harcamalarına (bürokratların maaşlarını ve imtiyazlı gruplara yapılan sübvansiyonları kapsar) gelince, bunların bir kısmı ile tasarruf edilip bir kısmı ile yatırım yapılacağı doğrudur. Bu yatırımlar, ancak, tüketicilerin gönüllü isteklerini temsil etmeyecektir, *üreten* tüketicileri tarafından arzu edilen *değil*alanlarındaki yatırımlar…. Bir kez verginin kaldırılmasını onaylayın ... ve böylelikle ayrıcalıklı kişilerin istekleri doğrultusunda öne sürülen yeni yatırımlar da *maliyetsiz hale gelecektir*. (*Güç ve Pazar*, sayfa 98)

Maliyetlerin aktarılması vergi ödeyenler için kompense edici olarak görülemez çünkü üretim yapısının uzunluğunu kısaltır. Bu gibi tüm masraflar üretimin yapısında genişleme yapabilir. Rothbard "her halükarda" diye sonuçlandırdı.

> Devletin gelir vergisinin etkisini sigortalamasıyla harcanan miktar, zaman tercihi oranlarının artması, yatırım ve birikim düşürmesi için olacaktır.

[^8]: Gelirlerin önemi ile alakalı konu dışı ve deneysel çalışmalar için bakınız. substitution effects George F. Break, “The Incidence and Economic Effects of Taxation,” in *The Economics of Public Finance* (Washington, D.C.: Brookings, 1974), pp. 180ff.; A.B. Atkinson and Joseph E. Stiglitz, *Lectures on Public Economics* (New York: McGraw Hill, 1980), pp. 48ff.; Stiglitz, *Economics of the Public Sector* (New York: Norton, 1986), p. 372.