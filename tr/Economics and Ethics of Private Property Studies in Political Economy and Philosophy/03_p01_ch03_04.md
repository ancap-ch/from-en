### Uluslararası Politika ve Uluslararası Parasal Düzen

İnsanların iktisadi çıkarları yani üretim ve ticaret yoluyla gelir ve servetlerini arttırma yönündeki çıkarları, küresel olarak kullanılan bir emtia para—altın— ve serbest bankacılık sisteminin ortaya çıkışına yol açmıştır.

İnsanların siyasal çıkarları(yani üreticiler ve tacirler aleyhine sömürü yoluyla gelir ve servetlerini arttırma yönündeki çıkarları) devletin kuruluşuna, altın standardının bozulmasına ve para ile bankacılığın tekelleşmesine yol açmıştır.

Ancak devlet bir kez sömürü ve sahteciliğin merkezi olarak kurulunca yeni problemler ortaya çıkar. Tekelci konumunu belirli bir yerde güvence altına alsa dahi farklı yerlerde faaliyette bulunan devletler arası rekabet hala söz konusudur. Bu rekabet tüm devletlerin sömürgeci güçlerine ciddi sınırlamalar getirir. Bu durum bir taraftan da insanların eğer diğer bölgelerde daha az sömürücü koşulların olduğunu fark ederlerse bulundukları bölgeden göç etmek yoluyla hükümet aleyhine oy kullanmaları imkanını tanır. Ya da eğer diğer devletlerin daha az baskıcı olarak algılanırsa uyrukların yönetimi ele geçirmek arzusuyla bu tarz dış güçlerle işbirliği yapma olasılığı yükselir. Kelimenin tam anlamıyla nüfusun kıt kanaat geçinmesi ve herhangi bir nüfus kaybı potansiyel devlet gelirinde azalma demektir. Benzer şekilde, herhangi bir devletin iç meselelerine olan ilgisi, özellikle de kendi meseleleri tarafından destekleniyorsa, bir tehdit olarak yorumlanmalıdır, özellikle de kendilerince destekleniyorsa, sömürü işinde sömürülebilecek bir şey olduğu sürece yalnızca gelişme gösterebilir ve açıkça, başka bir devlete verilecek herhangi bir destek, kendisini geriye düşürecektir.

Öte yandan, devletler arası rekabet her bir devletin para basma gücünü oldukça sınırlar. Aslında uluslararası düzeyde, serbest bankacılık sistemince ima edilen ve devletlerin hakimiyet alanlarında bankacılığı tekelleştirerek veya merkezileştirerek çözdüğü kalpazanlığı önlemenin doğrudan benzeri olan sorun tekrar ortaya çıkar. Bu durum serbestçe dalgalanan değişim pariteleriyle çeşitli ulusal kağıt paralarca karakterize olmuştur, eğer bir devlet diğerine kıyasla daha çok para basıyorsa onun parası diğeri karşısında değersizleşir ve böyle bir devlet için bu durum(uyruklar gibi farklılıklar ne olursa olsun) gelirinin diğer devlet karşısında eridiği anlamına gelir. Böylece onun diğer devlet karşısında gücü azalır. Rakip devletlerin (iktisadi ve askeri) saldırıları karşısında daha dayanıksız hale gelir. Doğal olarak bu durumun gerçekleştiğini görmek hiçbir devletin çıkarına değildir ve dolayısıyla her birinin para basma arzusu buna göre sınırlandırılmalıdır. Tabi ki her devletin kendi çıkarı dolayısıyla para basımı hala kalıcı olarak sürüyor, fakat hiçbir devlet enflasyon ve karışığın ne kadar olacağını belirleme kararında sürekli olarak rakiplerinin enflasyonist politikalarını takip etmek zorunda olması dolayısıyla gerçekten bağımsız değildir ve adımlarını rakiplerine göre esnek şekilde ayarlar.

Sömürüye dayalı elde edilmiş geliri maksimize etmek için kendi iç enerjisi üzerindeki bu dışsal sınırlamaların üstesinden gelmek devletin doğasındandır. Kartelleşme muhtemel bir çözüm gibi görünüyor. Buna rağmen, bunun başarısız olması gerekir—çünkü tekelci bir uygulama ajansı—bulunmaması nedeniyle devletlerarası karteller yalnızca gönüllü olabilir ve bu nedenle halihazırda daha güçlü ve daha az enflasyonist olan sahte politika devlet için daha az cazip görünür. Böyle bir kartele katılarak devlet, görece başarısız ve enflasyonist devletlerin lehine kendisine zarar verir. Öyleyse sorunu çözmek için yalnızca tek bir tane istikrarlı çözüm yolu var: Bir devlet topraklarını genişletmeyi, rakiplerini yok etmeyi ve nihai hedef olarak bir dünya imparatorluğu haline gelmeyi amaçlamalı. Buna paralel olarak kendi kağıt parasını daha geniş bir bölgede kullanıma sokma girişiminde bulunmalı ve nihai olarak kendi dünya merkez bankasının kontrolü altında onu küresel kağıt para haline getirmeli. Yalnızca bu hedefler gerçekleştirildiğinde devlet kendini gerçekleştirecektir. Bu yolda bir çok engel vardır ve bunlar böylesine muhteşem bir çözümden daha azı ile yetinmeyi gerekli kılacak kadar şiddetli olabilir. Ancak, orada bir yerde devlet var olduğu sürece, böyle bir hedef geçerlidir ve geçmişteki gelişmeleri ve geleceğe dönük eğilimleri doğru bir şekilde değerlendiren birinin hedefi olarak anlaşılması gerekir (sonuçta devletlerin kendi piyasasına para basma gücünü elde etmeleri bir kaç yüz yıl sürdü).

Bu iki bağlantılı hedefin ilkinin gerçekleştirilmesi savaş aracılığıyla olur. Savaş ve devlet ayrılmaz bir şekilde birbirine bağlıdır.[^20] Yalnızca devlet sömürücü bir firma olmakla kalmaz onun önde gelen temsilcileri de olabilir böylelikle üretime ve sözleşmeye dayanmayan mülk edinimine karşı ilkeli bir itirazları söz konusu olmaz, aksi taktirde yaptıkları şeyi yapamazlar ya da devlet dağılır ve çöker. Ve onların savaş aracılığıyla toprak genişletme sömürüsüne karşı da temel bir itirazlarının söz konusu olmaması şaşırtıcı olmamalı. Aslında savaş daha sonra gerçekleşecek olan ateşkesin mantıksal önşartıdır: ve kendi iç, kurumsallaşmış sömürü sistemi daha önce gerçekleşmiş olan fetihlerin sonucu olan bir (meşrulaştırılmış)ateşkesten başka bir şey değildir. Dahası, devletin temsilcileri birinin saldırgan arzularının fiilen uygulanabilme ihtimalini arttıran bir çok aracı da kontrol ediyorlar. Vergilendirme kurumlarını idare ve hatta bu amaç için daha iyi olan iç piyasaya para basma mutlak yetkisi ile devlet, başkalarına savaşları için ödeme izni verebilir. Ve doğal olarak, biri kendi riskli maceraları için ödeme yapmak zorunda değilse ve bunun için başkalarını zorlayabiliyorsa ya da biri ihtiyaç duyulan kaynakları hiç yoktan elde edilebiliyorsa o kişi bu durumda olmayana kıyasla sorumsuzca davranma ve daha büyük risk alma eğilimindedir.

Talepten bağımsız olan ve bundan dolayı doğası gereği herhangi bir normal işletmeden daha saldırgan olan, savaşlarını sadece gönüllü işlemlerle kazandığı gelirle finanse etmek zorunda olan bir kurum eğer yalnızca tek bir müşterisi bile savaş politikasından hoşnutsuz olduğu için harcamalarını azaltırsa anında finansal etkilerle karşı karşıya kalır, devlet henüz dışa dönük saldırganlık takip etme konusunda tamamıyla serbest değildir. Devletlerin kendilerine yönelik hiçbir talep olmamasına rağmen ortaya çıkmaları gibi savaş da hiçbir talep olmadan belirir. Fakat devletlerin ortaya çıkışı ve büyümesi kamuoyu ile sınırlandırıldığı gibi devletlerin savaş çabaları da sınırlandırılır. Şu açıktır ki, devletler arası bir savaştan başarıyla çıkabilmek için bir devlet tek başına eylemlerini sürdürülebilir kılan (görece)yeterli iktisadi kaynakları kumanda etmelidir. Ancak bu kaynaklar sadece üretken bir nüfus tarafından sağlanabilir. Bu yüzden savaşı kazanmak için gerekli olan araçları sağlamak ve savaş anında üretken çıktı miktarında azalma ile karşılaşmaktan kaçınmak için kamuoyu bir devletin dış politikasını sınırlandıran belirleyici bir değişken olarak tekrar ortaya çıkıyor. Şayet halk desteği söz konusuysa devlet savaşı sürdürebilir ve kazanma ihtimali olabilir. Dış gerilimin başarılı bir son vadetmesi ve maliyetinin kesin bir doğruluk derecesi ile ortaya konulabilmesi durumunda bankacılık ve iş kuruluşlarının desteği kolayca elde edilebilir. Tabi ki bu sınıfta olanların hepsi katılmaya hazır olmayacak çünkü devletler arası çatışmada zarar görecek olan fethedilmiş topraklarda belirli menfaatleri olabilir veya biri B yerine C ülkesine saldırılmasını isteyebilir ya da biri savaşa prensip olarak karşı olabilir. Genellikle kendi devletlerinin zaferi ile birlikte iş ve bankacılık elitinin daha geniş bir bölgede hükmeden sınıf olması böylece finansal sömürü imkanlarında bir genişleme ortaya çıkması beklentisi iktisadi(özellikle bankacılık) elitlerinin savaş fikrine olan yakın ilgisinin en güçlü nedenidir.

Ancak onların desteği kesinlikle yeterli değildir. Devlet bir savaş durumunda her bir uyruğunun çalışma ve üretme arzusuyla barış durumunda olduğundan daha da fazla ile bağlıdır (savaş zamanında aylaklık söz konusu olamaz). Yaygın bir istek durumu sağlamak için tüm devletler ulusalcı ideolojileri yaratmak ve desteklemek zorundadır. Bir devlet üzerinden kamusal kimlik oluşturmak amacıyla giderek farklılaşan ulusların, çeşitli etnik, dilsel, ve kültürel grupların bağımsızlığını daha fazla çevrelemek ve yok etmek için kendilerini ulus devlet olarak paketlemek ve kendi ulusunu diğerlerinden ayıran üstün değerlerin koruyucusu ve taşıyıcısı olarak poz vermek zorundadırlar.

Fakat halkı çalışır ve savaş için gereken kaynakları üretir durumda tutmak için bir şey daha önemlidir: Nihayetinde diğer devletlerinde kendi iş elitlerinin desteğine sahip olduğu var sayılır ve onlar da kendi topraklarında ulusalcı bir ruh yaratmışlardır. Düşman devletlerin ilk başta karşılaştırılabilir boyutlarda bir nüfusu ve benzer doğal kaynaklara sahip bir alanı kontrol ettiğini varsayarsak, zafer ya da yenilgiye karar verecek olan belirleyici değişken göreli olarak söz konusu toplumların iktisadi zenginliği, iktisadi kalkınmışlık düzeyleri ve sermaye birikimleridir. Bu devletler üstün iktisadi zenginliği parazitçe kullanabildikleri kadar devletler arası savaşı kazanma eğilimindedirler. Açıkça bu konumda olmak için eski bölgede servet ve sermaye oluşumu için görece lehte koşullar olmalıdır. Devletler buna olumlu katkıda bulunmazlar. Tam aksine, üretime ve sözleşmeye dayanmayan mülk edinimi için uğraşan kurumlar olduklarından onların gerçek varoluşları servet ve sermaye birikimini yıkar. Ancak olumsuz bir katkıda bulunabilirler. Servet ve sermaye ancak toprak, üretim ve sözleşme yoluyla var olur ve toprak sahiplerinin, üreticilerin ve sözleşmecilerin görece daha az düzeyde sömürülmeleri, gelecek sefer ki sömürüde devletin yabancı hasımları karşısında başarılı olması için ihtiyaç duyduğu ek kaynakları verebilmeleri için sermaye oluşumunda göreli artış anlamına gelir. Bu yüzden, savaşı kazanmak için göreli yüksek iç liberalizm düzeyini de gerekir.

İlk görünüşte çelişkili görünmekle birlikte, içeride daha fazla liberal[^21] olan devletin, dışarıda çatışmaya girme ihtimali daha fazladır. İç liberalizm toplumu daha zengin kılar, daha zengin toplum devleti daha zengin hale getirir ve daha zengin devlet ise çok daha fazla yayılmacı savaş kazanır. Ve zengin devletlerin dış müdahaleye yönelik eğilimi hala güçlenmektedir, eğer halk arasında "liberal" bir milliyetçilik yaratmayı başarırlarsa, yani tüm halkın kendi iç özgürlüklerinin ve görece daha yüksek yaşam standardına sahip olmalarının uğruna ve adına savaş açılmalı veya yabancı seferlere çıkılmalıdır ideolojisi.

Aslında, başarılı bir emperyalizm için iç liberalizmin bir vasıta ve gerek olduğunu daha sipesifik bir şey ortaya koyabilir. Savaşan bir devletin sahip olması gereken üretken bir ekonomiye olan ihtiyaç, *ceteris paribus* vergilendirmeye kıyasla iktisadi regülasyonların önemini azaltmak için yeniden dağıtım politikalarını düzenleyen devletlerin uluslararası alanda neden rakiplerini geride bırakma eğiliminde olduğunu açıklıyor. Devletlerin iki veya daha fazla özel şahıs arasındaki belirli alışverişleri zorlayan ya da yasaklayan düzenlemeleri tıpkı vergilendirme gibi üretime ve/veya sözleşmeye dayanmayan gelir kamulaştırmasıdır ve bu yüzden hem toprak sahiplerine hem üreticilere hem de sözleşmecilere zarar verir. Ancak, üretim çıktısını vergilendirmeden daha az tahrip etmemekle birlikte, düzenlemeler devletin eş zamanlı olarak elindeki kaynakları arttırmadan kullanılabilir hale getirmek için iktisadi kaynaklar üzerinde kontrolünü zorunlu kılan kendine has bir yapıya sahiptir. Pratikte bunun anlamı, düzenlemelerin devletin vergiler üzerindeki kontrolünü gerektirmesi ancak devlete hiçbir parasal gelir sağlamamasıdır(A kendine hiçbir maddi kazancı olmamasına karşın B ve C arasındaki karşılıklı fayda sağlayan bir alışverişi yasaklıyorsa yalnızca güç şehvetini tatmin eder). Diğer yandan, vergilendirme ve vergi gelirlerinin "Peter'den Paul'e" prensibine göre yeniden dağıtımı, en azından yeniden dağıtım eylemi için "taşıma ücreti" ile devletin elindeki iktisadi araçları arttır. Vergilendirme politikası ve düzenleme olmaksızın vergilendirme, düzenleme politikası ve düzenleme ile birlikte uygulanan vergilendirmeye kıyasla devlete daha çok para dönüşü(ve savaş çabası için daha çok harcanabilir kaynak) sağladığı için devletler uluslararası yenilgiden kaçınmak amacıyla görece düzensizleştirilmiş bir ekonomi ve görece saf vergi devleti olma yönünde hareket etmelidir.[^22]

Devlet ve uluslararası politikanın doğası hakkındaki bu teorik düşünceleri arka planında tarihin büyük bir kısmı vardır. Yüzyıllar boyu hemen hemen hiç kesilmeden devam eden devletler arası savaş silsilesi devletin doğasının özü itibariyle saldırgan olduğunu canlı bir biçimde doğrular. Benzer şekilde tarih dramatik bir biçimde devletlerin, savaşların sonucu olarak yoğunlaşmasındaki artışa yönelik meyli gösterir: Devletlerin saldırgan yayılmacılığı tüm sınırların kapanmasına yol açar ve devletlerin sayısında istikrarlı bir azalışla birlikte ayakta kalmayı başaran devletlerin toprak boyutlarında eşit oranda bir artışa neden olur. Henüz bir dünya devleti meydana getirilmedi ancak bu yöne doğru olan meyil reddedilemez bir biçimde var. Daha spesifik olarak, tarih emperyal büyüme için iç liberalizmin merkezi önemini ortaya koyar: Birincisi, Batı Avrupa devletlerinin küresel öneme yükselişi bu şekilde açıklanabilir. Kadim entelektüel Yunan ve Stoacı felsefe geleneği ile Roma Hukuku üzerine bina edilen Batı Avrupa'da doğal haklar düşüncesi ve liberalizm ortaya çıktı.[^23] Burada(St. Thomas Aquinas, Luis de Molina, Francisco Suarez ile geç on altıncı yüzyıl İspanyol Skolastikleri, Hugo Grotius, Samuel Pufendorf ve John Locke gibi isimlerle ilişkili olarak) kamuoyu giderek önem kazandı ve bir takım devletlerin sömürücü iç güçleri böylece zayıfladı. Ve devletlerin güçleri modern öncesi Avrupa'nın yüksek rekabetçilikle karakterize olması dolayısıyla daha da zayıfladı. Kapitalizm işte bu durumdan kaynaklandı.[^24] Devletler zayıf olduğu için toprak sahipleri, üreticiler ve sözleşmeciler giderek arkan bir şekilde sermaye biriktirmeye başladılar ardından daha önce duyulmamış iktisadi büyüme oranları kaydedildi, ilk kez istikrarlı büyüyen nüfusun devamlılığı sağlandı ve nüfus artışı düzelmeye başladığında sürekli fakat kademeli olarak genel yaşam standardı yükselmeye başladı, nihayetinde Endüstri Devrimi meydana geldi. Kapitalist toplumların bu üstün zenginliğine neden olan zayıf, liberal Batı Avrupa devletleri Dünya üzerindeki en zengin devletler haline geldiler. Ve ellerine geçen bu üstün zenginlik, tarihte ilk kez Avrupalı devletleri hegemonik güçlerini tüm kıtalara yayarak küresel güç haline getiren emperyalist girişimlerde patlamaya yol açtı.

Benzer biçimde, İngiltere'nin Batı Avrupa devletleri arasındaki sıradışı rolü de açıklanabilir. Gelmiş geçmiş en liberal ülke olan İngiltere en başarılı emperyalist oldu.[^25] Ve İngiltere(ve Batı Avrupa)'nin göreli gerilemesi ile ABD'nin dünyanın en önde gelen emperyalist gücü olması kuramsal çerçeveye de uyuyor. Feodal bir geçmişi söz konusu olmaması ve İngiliz emperyalizminin yenilmesi dolayısıyla ABD'de liberalizm Avrupa'daki herhangi bir yerden hala çok daha fazla konuşuluyordu. Devletin gücü insanların günlük hayatlarında çok zor fark edilecek şekilde zayıftı. Dolayısıyla, iktisadi büyüme diğer tüm ülkelerden yüksekti, yaşam standartları yükseldi, nüfus arttı ve yaşam standartları ve nüfus büyüklüğü gitgide tüm Batı Avrupa ülkelerini geçti. Aynı zamanda, geç on dokuzuncu yüzyılın başında İngiltere ve Batı Avrupa, Avrupa sahnesine çıkan sosyalist ideolojilerin beraberinde getirdiği yeniden canlanan iç devletçilikle boğuşuyordu. ABD'nin içeride zayıf olan hükümet aygıtının yavaş yavaş en varlıklı, kaynakça en zengin ve bu kaynaklarla dış gerilimlerde ve kendini dünyanın her yerine yayılan ana üsler veya dolaylı askeri müdahale ve (Sovyetler Birliği ve Çin ile bunların uydu devletleri haricinde)dünyanın büyük bir kesiminde hegemonik kontrol vasıtasıyla kendisini küresel baskın güç olarak kurmasını sağlayan (çok az sömürülen sivil toplum tarafından üretilen) bu üstün iktisadi servetti.[^26] On dokuzuncu yüzyıl bir ikincisi olmaksızın (liberal) ABD'nin saldırgan yayılmacılığını şimdiden gösterdi. ABD Deniz Kuvvetleri'nin Trablus dolaylarında uzak bir bölgeye cezalandırıcı bir görevle gönderildiği 1801 gibi erken bir tarihten beri, hemen hemen hiçbir yıl ABD hükümetinin dünyanın herhangi bir yerine müdahalesi olmaksızın geçmedi.[^27] Üç büyük savaş gerçekleştirildi: İngiltere'ye karşı olan(1812), Meksika'nın topraklarının yarısını kaybettiği Meksika'ya karşı olan(1846-48) ve Birleşik Devletler'in Küba ve Filipinler'i işgali ile sonuçlanan İspanya'ya karşı olan(1898). Yaygın efsaneye karşın, ABD Sivil Savaş'ı da temelde görece daha liberal olan Kuzey'in Konfedere devletlere karşı giriştiği bir yayılmacı savaştı. Ancak, dünya hakimiyeti için gereken büyük atılım ABD'nin 1. ve 2. Dünya Savaşlarına girdiği yirminci yüzyıla kadar gerçekleşmedi. Her iki savaş da ABD'nin Avrupalı devletler karşısındaki üstünlüğünü çarpıcı şekilde kanıtladı. Kazananları da kaybedenleri de ABD belirledi ve her iki savaş da daha liberal olan (daha az vergilendirilmiş ve düzenlenmiş bir ekonomiye dayanan)ABD hükümetinin, daha ağır vergileri ve düzenlenmiş ekonomileri olan daha sosyalist-otoriteryen(Sovyetler Birliği de dahil olmak üzere) Avrupalı devletler karşısında zaferi ile sonuçlandı. 2. Dünya Savaşı'nın bitişiyle ABD, Avrupalı devletlerin yabancı imparatorlarının mirasçısı olarak Avrupa ve Dünya'nın geniş bir bölgesi üzerinde hegemon oldu. 2. Dünya Savaşından beri ABD rakipsiz yayılmacılığına yoğunlaştırarak Yunanistan, İran, Kore, Guatemala, Endonezya, Lübnan, Laos, Küba, Kongo, İngiliz Guyanası, Dominik Cumhuriyeti, Vietnam, Şili, Grenada ve Nikaraguadaki küçük ya da büyük askeri müdahalelerle devam ediyor.[^28]

Sonunda, tarih devletlerin iç piyasasına para basma gücü ile dış gerilim politikaları arasındaki doğrudan bağlantı ile bankacılık ve iş elitlerinin devletle yayılmacı arzular üzerine yaptığı gizli anlaşmaya canlı bir örnek sunar. ABD'nin küresel başat güç olmaya yükselişine neden olan süreçteki dönüm noktası 1. Dünya Savaşıdır. ABD hükümeti 1913 tarihinde Federal Rezerv Sistemi'ni kurarak elde ettiği mutlak para basma gücü olmaksızın başlangıçta bir iç Avrupa savaşı olan bu savaşa giremez ve kazanamazdı. Bunu yapmak için gereken kaynakları da yoktu. Merkezi bir bankacılık sisteminin kurulması ile savaş ekonomisine yumuşak bir geçiş yapılabildi ve ABD'nin savaşa daha içeriden dahil olması ve savaşı genişleterek tarihin en yıkıcı savaşlarından biri haline getirmesi mümkün oldu. Ve tıpkı Federal Rezerv Sistemi'nin kurulmasından önce bankacılık kuruluşlarınca coşku ile desteklenmesi gibi( özellikle Rockefeller, Morgan aileleri ve Kuhn, Loeb ve Co. tarafından) ABD'nin müttefikler yanında savaşa girme politikası da en ateşli destekçilerini iktisadi elit arasında buldu. (özellikle İngiltere Merkez Bankası'nın mali ajanı olan J.P. Morgan ve Co. firmalarınca, İngiliz ve Fransız tahvillerinin sigorta tekellerince ayrıca büyük silah üreticilerince ve Wilson hükümetinde temsil edilen hazine bakanı ve Wilson'un damadı olan W.G. McAdoo, Wilson'un yakın dış politika danışmanı Albay P.M. House, New York Merkez Bankası başkanı olan B. Strong gibi kuvvetli güçlerce)[^29]

[^20]: Develt ile savaş arasında geçen bu samimi ilişkide, Ekkehart Krippendorff'un önemli çalışmasına bakın: *Staat and Krieg* (Frankfurt/M.: Suhrkamp, 1985) ve aynı zamanda Charles Tilly, "Organize Suç Olarak Devlet Kurmak ve Savaş Çıkarmak" Peter Evans, et al. diğerleri., *Devleti Geri Getirme* (Cambridge: Cambridge Üniversitesi Yayınları, 1985); Robert Higgs, *Kriz ve Leviathan* (New York: Oxford Üniversitesi Yayınları, 1987).

[^21]: Burada ve devamında "liberal" kavramı Avrupalı geleneksel anlamıyla kullanıldı, günümüzde ABDde "sosyalist" veya "sosyal demokrat"a benzeyen anlamıyla değil.

[^22]: İçeride düzensizleştirme ve dışarıda artan gerilimin arasında ki bu bağlantının son derece karakteristik olan bir örneği Reagan yönetimince sergilendi.

[^23]: Aşağıda ayrıca bkz. Hans-Hermann Hoppe, *Journal des Economistes et des Etudes Humaines* 1, no. 2 (1990); supra chap. 2.

[^24]: Kapitalizmin kökeni için "siyasi anarşi" nin önemi üzerine, Jean Baechler'a bakalım *Kapitalizmin Kökenleri*(New York: St. Martin’s, 1976), bölüm. 7.

[^25]: İngiliz emperyalizmi için bkz. Lance E. Davis ve Robert A. Huttenback, *Mammon ve İmparatorluğun Peşinde: İngiliz Emperyalizminin Siyasi Ekonomisi 1860-1912* (Cambridge: Cambridge University Press, 1986).

[^26]: Bu ve aşağıdaki konulara bkz. E. Krippendorff, *Staat ve Krieg*, s. 97-116.

[^27]: Ekkehart Krippendorff, *Die amerikanische Strategie* (Frankfurt / M. Suhrkamp, ​​1970), s. 43ff.

[^28]: Yirminci yüzyıl Abd dış politikası için, bakınız: Radosh ve Rothbard'da bulunan, Leonard P. Liggio, "Amerikan Dış Politika ve Ulusal Güvenlik Yönetimi", *A New History of Leviathan*; Rothbard, *For a New Liberty,* bölümü. 14.

[^29]: Rothbard'a bakınız, *Bankacılık Gizemi*, s. 230-47; Wilson yönetimini savaşa itme konusunda Morganların rolü üzerine, özellikle de Charles Tansill, *Amerika Savaşa Gidiyor* (Boston: Little, Brown, 1938) adlı makaleye bakın. II–IV.