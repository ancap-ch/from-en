### UPB: Beş Kanıt

Yukarıda tartıştığımız üzere, *tercih edilebilir davranış içermeyen* önermeler aşılması zor bir takım mantıksal ve deneysel problem barındırır. ''Evrensel olarak kabul edilebilir davranış'' beş temel sebepten dolayı geçerli bir kavram *olmalı*dır.

Birincisi mantıksal: Eğer evrensel olarak tercih edilebilir önermenin geçerli olmasına karşı çıkarsam, yanlış konuşanları düzeltmeyi tercih etmek gibi, yanlışlığa karşı hakikat tercihimi zaten göstermişimdir. Evrensel olarak tercih edilen bir davranış olmadığını söylemek birinin kulağına sesin var olmadığını bağırmaya benzer - bu durum doğal olarak kendisiyle çelişir. Diğer bir deyişle; evrensel olarak tercih edilebilir *diye bir şey yoksa* eğer, o zaman birileri evrensel olarak tercih edilebilir davranış diye bir şey var diyen herkese karşı *duruyor dur*. Her şekilde, eğer bir şeyler yapmak ''gerekirse'', birileri evrensel olarak tercih edilebilir davranışları yaratır. Dolayısıyla evrensel olarak tercih edilen davranışlar - veya ahlak kuralları - geçerli olmalıdır.

Kıyaslamalı olarak, bu:

1. Önerme: ''evrensel olarak tercih edilebilir davranış'' kavramı geçerli olmalıdır.
2. Evrensel olarak tercih edilebilir davranışın geçerliliğine karşı çıkmak evrensel olarak tercih edilebilir davranışlara işaret eder.
3. Bu yüzden evrensel olarak tercih edilebilir davranışların geçerliliğine karşı olan hiç bir argüman geçerli olamaz.

Diğer insanlarca bağlayıcılığı olmayan dondurma yada caz sevmek gibi öznel tercihlerin olduğunu hepimiz biliyoruz. Diğer taraftan, açık bir şekilde diğer insanları ilgilendiren tecavüz ve cinayet gibi başka öncelikler *vardır*. Diğer insanlarca bağlayıcılığı olan ( ki genelde şiddetle uygulanmazlar) mantık, hakikat ve ispat gibi öncelikler de vardır ve mantıksız önermelerin yanlış veya geçersiz olması gerektiğini kabul ederiz.

Başkaları üzerinde bağlayıcı olduğu düşünülen tercihler, ''evrensel tercihler'' veya ''ahlak kurallar'' olarak adlandırılabilir

''Ahlaki kurallar'' kavramının geçerliliğini başka nasıl bilebiliriz?

Sorunu hem biyolojik olarak hemde çıkarım yaparak inceleyebiliriz.

Örneğin, bütün maddeler fizik kurallarına tabidir - yaşayan her şey belli zorunluluklara ilave olarak vardır, ve bu yüzden, eğer canlı ise evrensel olarak öncelikli davranışları izlemiştir. Örneğin; hayat, yakıt ve oksijene ihtiyaç duyar. Yaşayan her zihin, elbette fiziksel dünyanın organik bir parçasıdır, ki fizik yasalarına tabidir ve evrensel olarak kabul edilmiş davranışları takip etmiş olmalıdır. - Aksi durumunu savunmak bilincin maddeden oluşmadığının ve organik olmadığının deliline ihtiyaç duyar. - Kütlesi, enerjisi ve canlı olduğundan bu durum mümkün değildir. Bilincin ne fizik kurallarına ne de evrensel olarak öncelikli davranışlara bağlı olmadığını tartışmak, insanın yer çekimine karşı durabildiğini ve yemek yemeden gelişebildiğini tartışmaya benzer.

Bu yüzden; tartışacak şekilde hayattaysa; nefes almak, yemek ve içmek gibi evrensel olarak kabul gören davranışlara uyduğu için hayatta olduğundan evrensel olarak tercih edilen davranışlara karşı çıkan birinin mantıklı tartışması mümkün değildir.

Çıkarımsal olarak, bu:

1. Bütün organizmalar yaşamak için evrensel olarak öncelikli davranışlara ihtiyaç duyarlar.
2. İnsan yaşayan bir organizmadır.
3. Bu yüzden, yaşayan tüm insanlar evrensel olarak öncelikli davranışların uygulanması nedeniyle yaşıyorlar.
4. Bu yüzden; evrensel olarak öncelikli davranışlara karşı olan herhangi bir tartışma, evrensel olarak öncelikli davranışların kabulüne ve uygulanmasına ihtiyaç duyar.
5. Bu yüzden; evrensel olarak öncelikli davranışların varlığına karşı olan hiçbir argüman geçerli olamaz.

Bilimsel metot deneysel teyit gerektirdiği için, hipotezimizi doğrulamak için de gerçekliğe bakmamız gerekiyor - ve burada, evrensel olarak tercih edilebilir davranışların geçerliliği tamamen desteklenmektedir.

Her aklı başında insan bir çeşit ahlak kuralına inanır. Ahlak kurallarını neyin *oluşturduğu* ile ilgili bazı anlaşmazlıklar olsa da, herkes ahlak kurallarının geçerliliğinden emindir - bazı bilim adamları katılmasa da çoğu, bilimsel metodun geçerliliğini kabul eder. Dünyanın düz değil de yuvarlak olduğu tartışılabilir - ki ahlak tanımını değiştirmeye benzer - ama dünyanın hiç var olmadığı tartışılamaz - ki evrensel olarak öncelikli davranış diye bir şeyin var olmadığını tartışmaya benzer.

Yada:

1. Bilimsel bir teorinin geçerli olabilmesi için deneysel gözlemler tarafından desteklenmesi gerekir.
2. Eğer ''evrensel olarak öncelikli davranışlar'' kavramı geçerli ise, insan oğlu evrensel olarak öncelikli davranışlara inanmalıdır.
3. Tüm insanlar evrensel olarak öncelikli davranışlara inanır.
4. Bu yüzden, evrensel olarak öncelikli davranışların geçerliliğini destekleyen deneysel kanıtlar vardır. - Ve böyle kanıtların varlığı, evrensel olarak öncelikli davranışların geçerli olmadığı önermesine *karşı çıkar*.

Evrensel öncelikli davranışların geçerliliği için olan dört argüman da deneyseldir. İnsanoğlu hayatı boyunca gerçekleştirmek için neredeyse sonsuz seçeneğe sahip olduğundan, evrensel öncelikli davranış ilkelerinin olmadığını söylemek tüm seçimlerin eşit (ör. öznel) olduğunu söylemek olur. Ayrıca, ne mantıksal ne de deneysel gözlem seçeneklerinden hiç biri eşit *değildir*.

Örneğin, eğer besin ulaşılabilir olsaydı, neredeyse tüm insanlar her gün yemek yemeyi tercih eder. Hava soğuduğu zaman tüm insanlar sıcak bir yer arar. Neredeyse tüm ebeveynler çocuklarını beslemeyi, barınak sağlamayı ve eğitmeyi seçer. Evrensel öncelikli davranışların çokluğunu ve insan doğasının bir parçası olduğunu gösteren, insanlar arasında benzer tercihlerin pek çok örneği mevcuttur.

Yukarıda belirtildiği gibi, geçerli hiçbir fizik teorisi çocukların uçan bir topu yakalayabileceği gerçeğini reddedemez. Aynı şekilde, geçerli hiçbir etik teorisi E.O.Ö.D'nin onaylanmasını sağlayacak sonsuz sayıda kanıtı reddedemez.

Yada:

1. Seçenekler hemen hemen sonsuzdur.
2. Pek çok insan çok benzer seçimler yapar.
3. Bu nedenle bütün seçimler denk olamaz.
4. Bu sebeple evrensel olarak tercih edilen seçimler geçerli olmalıdır.

Evrensel olarak tercih edilen davranışların geçerliliğini sağlayan beşinci argüman evrimseldir.

Tüm organik hayatlar hayatta kalmak için öncelikli davranışlara ihtiyaç duyduğu için, en başarılı seçimleri yapan organizmaların hayatta kalmak için en fazla seçilen organizmalar olduğunu varsayabiliriz.

İnsan en başarılı tür olduğu ve insanın en belirgin organı aklı olduğu için, başarılı seçimler yapmasında en çok yardım eden insan *akıl* olmalıdır. Aklın kendisi başarılı seçimler yapma yeteneği sayesinde başarılı olarak seçilmiştir. İnsan aklı, sadece evrensel olarak öncelikli davranışları seçmenin bir *sonucu* olarak var olduğu için evrensel olarak öncelikli davranış geçerli bir kavram olmalıdır.

Yada:

1. Organizmalar, evrensel olarak tercih edilen davranış üzerine hareket ederek başarılı olmaktadırlar.
2. İnsan en başarılı organizmadır.
3. Bu yüzden; evrensel olarak öncelikli davranış esasında en başarılı hareket eden insanoğlu olmalıdır.
4. İnsan aklı en özgün organdır.
5. Bu yüzden; evrensel olarak öncelikli davranış esasında en başarılı hareket eden insan aklı olmalıdır.
6. Bu yüzden; evrensel olarak öncelikli davranış geçerli olmalıdır.

E.O.Ö.D'nin geçerliliği ve varlığını destekleyen bir çok argüman getirebiliriz, ama savımızı yukarıdaki gibi dinlemeli ve E.O.Ö.D'nin doğasını incelemeye geçmeliyiz.

#### E.O.Ö.D: İsteğe bağlı ve Nesnel

Evrensel olarak öncelikli davranışın geçerliliğini kanıtladığımız için ahlak sorumuz artık değişir. Ahlak geçerli *olduğu* için; hangi teoriler onu ölçüp, sınıflandırıp, açıklayıp tahmin edebilir?

Öncelikle, ahlakın açık bir şekilde isteğe bağlı olduğunu hatırlamalıyız. Her insan yer çekimine tabi ve yaşamak için besine ihtiyaç duyar. Ama hiç kimse ahlak çerçevesinde hareket etmek zorunda değildir. Tecavüz etsem, çalsam yada öldürsem yıldırım çarpmaz bana. Ahlaki kurallar, bilimsel metot veya biyolojik sınıflandırma gibi, sadece gerçekleri rasyonel bir şekilde düzenleme yolu ve nesnel gerçekliğe bağlı ilkelerdir.

Gerçek şu ki, ahlaki kurallara uymak *isteğe bağlıdır*, ama birçok düşünürün kafası ahlakın kendinin *nesnel* olduğuna inanarak karışmıştır. Hiçbir şey hakikatten uzaklaşamaz.

Canlı organizmalar maddesel gerçekliğin bir parçasıdır, ve maddesel gerçeklik akla dayalı ve objektiftir. Ahlak teorilerini uygulamak isteğe bağlıdır, ama bu bütün ahlak teorilerinin öznel olduğu anlamına gelmez. Bilimsel metot da isteğe bağlıdır; ama öznel değildir. Biyolojik sınıflandırmaları uygulamak isteğe bağlıdır, ama biyoloji öznel değildir. Seçimler isteğe bağlıdır; sonuçlar değildir. Yememeyi seçebilirim, ama yemeden yaşamayı seçemem. Herhangi birinin kafasını koparmayı seçebilirim, ancak kafaları olmadan yaşamalarını seçemiyorum. Ahlak bu sebeple isteğe bağlıdır, ama ahlaki seçimlerin *etkileri* ölçülebilir ve objektiftir.

Öyleyse, ahlak geçerli bir kavram olduğu için bir sonraki soru şudur: Ahlaklılık, ne derece veya ölçüde geçerlidir?

Yukarıda değinildiği üzere, herhangi bir bilimsel teorinin ilk testi *evrensellik*tir. Bir fizik teorisinin *tüm* maddelere uyması gerektiği gibi, insanoğlunun tercih edilebilir hareketlerini tanımlamayı iddia eden bir ahlak teorisi de*** tüm** insanoğluna uymalıdır*. Belirli bir eylemin Suriye de *doğru* ama San Francisco da *yanlış* olduğunu savunan hiçbir ahlak teorisi geçerli olamaz. A Kişisinin X 'i yapmak zorunda *olduğu*nu, ama B Kişisi 'nin X 'i *asla* yapmaması gerektiği söylenemez. Dün *yanlış* olanın bugün *doğru* olduğu söylenemez - yada tam tersi. Eğer öyleyse, bu yanlış ve düzeltilmesi veya atılması gerekir.

Herhangi bir ahlak teorisinin geçerli olması için *mantıksal tutarlılık* kriterini de geçmesi gerekir. Maddenin davranışı mantıklı, tutarlı ve öngörülebilir olduğundan, maddeyi içeren - organik yada inorganik - tüm teorilerin de mantıklı, tutarlı ve öngörülebilir olması gerekir. Görelilik teorisi, ışık hızının aynı anda hem sabit hem de sabit olmadığını tartışamaz veya saniyede yüz seksen altı bin kilometre hızda, beş kilometre derinlikte ve yeşil renkte olduğunu da tartışamaz.

Ayrıca, ahlaki teoriler insanoğluna uygulanır ve insanoğlu organik olduğundan ahlak teorilerinin ihtiyaç duyduğu *deneysel* tutarlılık derecesi *inorganik* teorilerin ihtiyaç duyduğundan azdır. Mesela, tüm kayalar yere düşmek zorunda, ama tüm atlar tek kafalı doğmak zorunda değildir. Biyoloji; çevre, genetik mutasyon ve özgür irade olmak üzere ''rastgelelik''in üç formunu içerir. Örneğin; kanişler genelde dost canlısıdır, ama yıllarca eziyet görürlerse saldırgan olabilirler. Atların genelde bir kafası var olarak tabir edilir, ama arada sırada, iki kafalı mutant doğar. Benzer şekilde, insanoğlu genellikle yemeyi aç kalmaya tercih eder - anoreksiya olanları dışında bırakırsak. Bu istisnalar tüm biyoloji bilimini alt üst edemez. Bu nedenle; ahlak teorileri insanoğlunu betimlediğinden inorganik maddeleri betimleyen teorilere benzer şekilde, tutarlılıklar için aynı gerekliliklere tabi tutulamazlar.

Herhangi bir ahlak teorisinin geçmesi gereken son test deneysel gözlem kriteridir. Örneğin bir ahlak teorisi; faşizm, komünizm, sosyalizm veya kapitalizm gibi insan ahlakı ''denemeleri''nin farklı sonuçlarının yanı sıra insanlar arasındaki ahlaki inançların evrensel yaygınlığını açıklamak zorundadır. Genellikle insan çevresiyle ilgili bazı gerçekleri de açıklar, mesela devletin gücünün sürekli yükselmesi, veya devlet gücünün yükselmesiyle propagandalarında yükselmesi. Eğer geçmişi açıklamada, şu anı anlamada ve geleceği tahmin etmede başarısız olursa geçersiz sayılmalıdır.

#### E.O.Ö.D: Uygulama

Tüm bunlar pratikte nasıl gözüküyor? *Evrensellik* için olan gerekliliklerin ahlaki teorileri nasıl etkilediğine bakalım. Burada Kısım İki 'de ayrıntılı bir şekilde inceleyeceğimiz, belirli ahlak önermeleri için kanıt ve çürütmelere değineceğiz.

Eğer ben yer çekimi maddeyi etkiler dersem, o *tüm* maddeyi etkilemelidir. Eğer bir çakıl taşı bile olsa yer çekimine karşı bağışıklık kazanırsa, teorim sıkıntılı demektir. İnsanların cinayet işlememesi gerektiğini savunan ahlaki bir teori önerirsem, *tüm* insanlar için geçerli olmalı. Belirli insanlar (askerler gibi) bu kuraldan muaf olduğundan, ne askerlerin insan *olmadığı*nı ispatlamak zorunda nede ahlak teorisinin yanlış olduğunu kabul etmek zorundayım. Başka bir olasılık yok. Diğer taraftan, tüm insanların ölmesini *gerektiren* bir ahlak teorisi önerirsem, belirli askerleri kurtarmış olurum. Ama halihazırda birilerini öldür*me*miş herkes (öldürülmüş kişilerde dahil!) kötü olarak değerlendirilir - ki bu da kesin bir şekilde yanlıştır.

Eğer, birileri askerlere (politika lideri) insan öldürmenin ahlaki olduğunu söylemişse, askerlerin namını korumak adına teorimi değiştirip evrensellik sorununu çözmeliyim. Eğer A Siyasetçisi bir askere Iraklı bir insanı öldürme emri verebilirse, o zaman Iraklı, askere A siyasetçisini öldürme ve ayrıca asker A siyasetçisine Iraklıyı öldürme emri verebilmelidir. Bu teorinin uygulanması, genel ve ahlaki olmayan bir felce neden olur ve dolayısıyla bu uygulamanın geçersiz olduğu kanıtlanmış olur.

Ayrıca *bazı* insanların öldürülmesinin yanlış olduğunu, ama *diğer* insanların öldürülmesinin doğru olduğunu mantıksal olarak iddia edemiyorum. Tüm insanlar ortak fiziksel özellikleri ve gereklilikleri paylaştığından, bir kişi için bir kural önermek ve bir diğeri için kuralın *karşıtı*nı önermek geçersizdir - Bu bazı kayaların diğerleri yukarı doğru diğerlerinin aşağı doğru düştüğünü söyleyen bir fizik teorisi önermek gibidir. Sadece mantık dışı olmakla kalmaz, ortak karakterler taşıyan bir tür olan insanoğlu gibi gerçeklik açısından gözlemlenebilir bir olgu ile çelişir, ki dolayısıyla karşıt kurallara tabi tutulamaz. Biyologların mevcut organizmaları ''insan'' olarak sınıflandırmakla sorunu yok. Çünkü insanlar benzer ve kolayca tanınabilen karakterler paylaşır. -Sadece ahlakçılar tutarlılığın bu seviyede imkansızlığını bulur gibi duruyor.

Üstelik, eğer ahlak teorim bir adamın insan öldürmesi gerektiğini ama aynı adamın sonraki gün adam öldürmemesi *gerektiğini* ''ispatlıyor''sa ( mesela, Irak çöllerine adım attığı zaman) o zaman durumum daha da gülünç olur. Bu *bir taş bir gün aşağı doğru düşer, ve sonraki gün yukarı doğru çıkar!* diye tartışmakla aynı olmalıdır. Bunu herhangi bir tutarlılık teorisi olarak adlandırmak delice bir mantık olur.

Geçerli teoriler *mantıksal tutarlılığa* ihtiyaç duyduğundan, aynı anda hem doğru hem de yanlış olan bir ahlak teorisi geçerli olamaz. Örnek olarak, çalınmayı onaylayan ahlaki bir teori aşılmaz bir mantık sorunuyla karşı karşıya kalmıştır. Evrensel olarak uygulanıyorsa, hiç bir ahlak teorisi aynı anda hem *ahlak dışı* olarak tanımladığı davranışlar yaratıp hem de doğrudan ahlaki olarak tanımladığı davranışı yok edemez. Eğer herkes çal*malı*, bu sebeple kimse çal*maz* - bu da ahlaki teorinin hiçbir zaman uygulanamayacağı anlamına gelir. Ve *neden* kimse çalmayacak? Aslında, bir insan çaldığı şeyi *elinde tutabilir se*, hırsızlık yapabilir. Birileri anında çaldığı cüzdanı ondan çalacaksa o cüzdan çalmaktan rahatsızlık duymaz. ''Çalmak iyidir'' diyen herhangi bir ahlak teorisi, otomatik olarak geçersizdir. Çünkü mülkiyet haklarını *aynı anda* hem geçerli hem de geçersiz farz etmekte ve haliyle mantıksal tutarlılık testinde başarısız olur. Eğer senden çalarsam, *senin* mülkiyet haklarının geçersiz olduğunu söylüyorum. Fakat, çaldığım şeyi *elim de tutmak* istiyorum - ve bu sebeple *benim* mülkiyet hakkımın geçerli olduğunu söylüyorum. Ama, mülkiyet hakları aynı anda hem geçerli hem de geçersiz olamayacağından, bu önermenin kendisi geçersiz olmalıdır.

Aynı şekilde, tecavüzü savunan herhangi bir ahlak teorisi de benzer çelişkiyle karşılaşır. Tecavüz *asla* ahlaki olamaz, çünkü bunu onaylayan herhangi bir ilke otomatik olarak kendisiyle çelişir. Eğer tecavüz kendisini ''haz almak her zaman iyidir'' ilkesi üzerinden haklı çıkarırsa, böyle bir ilke anında mantıksal tutarlılık testinden kalır. Çünkü tecavüzcü ''haz alıyor'' olabilir, ama kurban kesin bir surette al*mıyor*dur.[^7]

Dolayısıyla ahlaki teorileri bilimsel metoda tabi tutmak; rasyonellik, deneysel gözlemler ve sağduyuya uygun sonuçlar üretir. Cinayet, hırsızlık, kasıtlı yangın çıkarmak ve saldırı; bunların tümü ahlaka aykırıdır.[^8]

Oldukça büyük bu kavramsal tableti yutmaya yardımcı olması için, aşağıda evrensel olarak kabul edilebilir( veya ahlaki) davranışı fizik ve biyoloji teorileriyle kıyaslayan bir tablo var:

|                          | Fizik                                                                                                             | Biyoloji                                                                                 | Ahlaklılık                                                                                                                        |
|:------------------------ |:----------------------------------------------------------------------------------------------------------------- |:---------------------------------------------------------------------------------------- |:--------------------------------------------------------------------------------------------------------------------------------- |
| **Konu**                 | Madde                                                                                                             | Organik madde                                                                            | İnsanlık için tercih edilen davranış                                                                                              |
| **Örnek**                | Bir taş                                                                                                           | At                                                                                       | Bir adam                                                                                                                          |
| **Örnek Kural**          | Yer Çekimi                                                                                                        | Hayatta kalma arzusu                                                                     | Mülkiyet                                                                                                                          |
| **Örnek Teori**          | Entropi                                                                                                           | Evrim                                                                                    | Mülkiyet Hakları                                                                                                                  |
| **Örnek Sınıflandırma**  | Madde/Enerji                                                                                                      | Sürüngen/Memeli                                                                          | İyi/Kötü                                                                                                                          |
| **Örnek**                | Cisim yaratılamaz ve tahrip edilemez, yalnızca enerjiye dönüştürülür ve geri gönderilir                           | Eğer canlı ve sıcak kanlı ise o bir memelidir                                            | Hırsızlık yanlıştır                                                                                                               |
| **Hipotez**              | Atomlar ortak yapıları ve özellikleri paylaşır ve bu nedenle öngörülebilir ve tutarlı tavırlar içinde davranırlar | Organik madde sınıflandırmalar arasında ortak kurallara - veya gereksinimlere - sahiptir | Evrensel olarak tercih edilen davranış ortak kuralları ve gereklilikleri paylaşmaktadır                                           |
| **Kanıt**                | Mantıksal tutarlılık, deneysel doğrulama                                                                          | Mantıksal tutarlılık, deneysel doğrulama                                                 | Mantıksal tutarlılık, deneysel doğrulama                                                                                          |
| **Negatif kanıt örneği** | Eğer kütle kütleyi çekmezse, yer çekimine dayalı teoriler yanlıştır                                               | Organizma hayatta kalmayı doğal bir şekilde kendisi seçmezse, evrim teorisi yanlış olur  | Eğer komünizm belirtilen amaçlarına göre başarılı olursa, mülkiyet haklarının evrensel geçerliliğine dayanan teoriler yanlış olur |

Tablo: Fizik, biyoloji ve E.O.Ö.D. teorileri

Sonuç olarak, (a) ahlak kurallarının geçerli olduğunu söylemek doğrudur ve (b) ahlak teorileri; fizik ve biyoloji teorileriyle aynı mantık ve ispat zorluklarına tabi tutulmalıdır. Evrensel olmayan ve kendisiyle çelişen ilkelere dayanan tüm ahlak teorileri açıkça yanlıştır.

#### U.P.B: Çerçeve

Bilimsel metotlar; bilimsel teori veya önermeleri değerlendirmek için kullanılan bir sistem olduğu gibi, E.O.Ö.D. da etik teorileri veya önermelerini değerlendiren için bir sistem olarak görülebilir.

Ahlaki önermenin bir örneği şudur: ''güç kullanımına öncülük etmek yanlıştır.'' E.O.Ö.D. hem içsel tutarlılık hem de deneysel gözleme karşı olan önermeleri test etmenin metodolojisidir. Bu amaçla; E.O.Ö.D. ilkin *önerme mantıklı ve tutarlı mıdır?* diye, sonra *önermenin doğruluğunu sağlayan hangi kanıtlar mevcut?* diye sorar

Bu kitabı makul bir uzunlukta tutmak için, genel olarak mantıksal tutarlılığın ilk kriteriyle ilgileneceğiz. İkinci kriter için, tüm kültürlerde tecavüz, hırsızlık, saldırı ve cinayet gibi belli eylemlere karşı olan evrensel yasakların delillerine dayanmalıyız. Çeşitli ahlak önermelerini ret etmeye veya desteklemeye yardım eden tarihi kanıtlar üzerine daha fazlası yazılabilir. Ama bunu değerlendirmeyi başka bir zamana bırakacağız. E.O.Ö.D'ın geçerliliğini kanıtlarsak, büyük bir başarıya ulaşmış oluruz. Eğer başaramazsak, kanıt bize güçlükle yardım eder.

Şimdi E.O.Ö.D. sisteminin *etik*, *estetik* veya ikisiyle birden ilgilenip ilgilenmediği sorusuna dönelim.

[^7]: Aynı şey, elbette, öldürmek ve saldırı için de geçerli. Bu kitabın İkinci Kısmın da daha detaylı yer alan kanıtlara - mülkiyet haklarının kapsamlı incelemesine de - döneceğiz.

[^8]: Evrensel ve pozitif ahlak kuralları da ispatlanabilir. - ör. mülkiyet hakkının evrensel geçerliliği ve şiddete karşı olmak - Ama bunu İkinci Kısım 'da tartışacağız.

