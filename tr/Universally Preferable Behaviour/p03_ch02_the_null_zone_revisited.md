## Yeniden Gidilen Geçersiz Bölge

Bu kitabın başında, gerçeği nasıl işlediğimize bakmanın bir şeklini fizik ile benzerlikler kurarak ileri sürdüm. Beyzbol topunu yakalama "küçük gerçeğinden" fiziğin büyük doğrusuna ulaştık – ve büyük doğrular küçük doğrularla çelişemezler.

Aynı şey ahlak için de geçerli. "Öldürmemeliyim" küçük gerçeğinden "güç kullanmaya başlamak ahlaki olarak yanlıştır" büyük gerçeğini elde edebiliriz.

Fizik alanında, kişisel deneyimlerin mantıksal ekstapolasyonundan evrensel kurama geçiş önünde esas engel din olmuştur.

Örneğin, hiç kimse mükemmel bir daireyi direk deneyimlememiştir; bu tarz varlıklar soyutlamalarda ve matematikte var olur, zihinde canlandırılamaz ve gerçek dünyada deneyimlenemezler. Mükemmel bir daire bildiğimiz kadarıyla doğanın hiçbir yerinde yok, kişisel deneyimlerin "küçük gerçekleri" veya fiziğin "büyük gerçekleri" gibi.

Ancak binlerce yıl astronomi bilimi "mükemmel daire" arayışı ile sakatlandı. Gezegenlerin yörüngeleri mükemmel daire olmak zorundaydı çünkü Tanrı kendi yarattığı bir elipsin kusurlu olmasına asla izin veremezdi.

Bu yaklaşımın problemi - aslında problemlerinden yalnızca biri - Mars'ın geriye doğru hareket etmesiydi. Bizim gezegenimizden Mars zaman zaman geriye doğru hareket eder şekilde görünür çünkü Dünya Mars'ı Güneş'in etrafındaki yörüngesinde geçer. "Mükemmel" daire takıntısı ile birlikte Dünya'nın güneş sisteminin merkezi olduğu yanlış kanısı, eliptik yörüngeleri ve Mars'ın geriye doğru hareketini hesaba katmak için saçmalık olan bütün bu mükemmel daireleri türeten Batlamyusçu astronomi kuramını üretti.

Neden bu mükemmellik illüzyonu gök cisimleri için bir gereklilik olarak görülüyordu? Şüphesiz, Ay çukurlaşmış ve kraterli yüzeyi ile gökyüzünün kusurlu oluşunu destekliyor olarak görünecektir fakat dini bağnazlık anlık gezegenler arası direk duyusal kusur kanıtlarını bypass etti. Galileo'nun ay dağlarını, güneş lekesini ve Jüpiter'in aylarını keşfi dini sapkınlık olarak saldırıya uğradı.

Ayrıca bu tahlili Tanrı'nın varlığı sorununa da dönüştürebiliriz.

Tanrı'nın varlığı hakkında doğrudan empirik ya da rasyonel hiçbir kanıta sahip değiliz. En soyut bilimsel ölçümler de Tanrı'nın varlığı hakkında hiçbir kanıt sağlamıyor- bizim kendi deneyimlediğimiz Tanrı'nın olmayışı gerçeği ile en soyut bilimsel ölçümler ve kuramlar arasında- ki bu Tanrı'nın olmadığını doğrular, *gerçeğin tüm rasyonel standartlarını tamamen tersine çeviren* bir çeşit geçersiz alan var edilmek isteniyor.

### Bağnazlık

İnanışlar doğru, yanlış ya da *gerçek karşıtı* olabilir. Sahra Çölü'nün Kuzey Afrika'da olması doğru bir inanıştır, Sahra'nın İskoçya'da olması ise yanlış bir inanıştır, Sahra ben ne istersem odur ve ben nerede istersem oradadır inanışı *gerçek karşıtı* bir inanıştır. İlk inanış doğrudur, ikincisi yanlıştır - üçüncüsü gerçek kanıt kavramını imha eden bağnaz bir iddiadır.

Öyleyse:

1. X önermesi doğrudur çünkü rasyoneldir.
2. Y önermesi yanlıştır çünkü rasyonel değildir.
3. Z önermesi doğrudur çünkü ben bunun doğru olmasını *istiyorum*.

Üçüncü iddia tamamen kendisi ile çelişir. "Gerçek" arzulardan bağımsızdır, çünkü arzu tanımı gereği öznel bir tercihtir ve gerçek tanımı gereği fikirlerin mantığın nesnel standartlarına ve empirik gerçekliğe uymasıdır. Bir şey doğrudur çünkü ben öyle *istiyorum* demek öznellik ve nesnelliği eş tutmak demektir ki bu ifade tamamen kendisi ile çelişir.

Bağnazca savlar - ya da "inanç" - tanım gereği test edilemezler çünkü onlar kanıt *olmadığına* inanmazlar fakat akla ve/veya kanıta *meydan okumaya* inanırlar.

Gerçek haline gelmiş olan ispatlanmamış şeylere inanabiliriz - birileri dünyanın düz olduğunu kanıtlanmadan önce tereddütsüz düşünüyordu - fakat "geçersiz bölge" *muhtemelen gerçek olamayacak* şeylere inanmaya tutunduğumuz alandır.

Eğer iki artı iki beş eder dersem, mantık ile düzeltilebilecek bir hata yapıyorumdur. Eğer ben kare şeklinde bir çemberin olduğuna inandığımı söylersem çok açık bir şekilde kendisiyle çelişen bir ifade kullanıyorumdur ki bu kendisini çürütür. Eğer daha ileriye gidersem, ancak ve kesinlikle iddia ederim ki "geçici değer artı tury eşittir desty" ve terimlerimin herhangi birini tanımlamayı reddediyorum- ben mantığa ve delillere *uygulanamayan* açıklama yapıyorum.

### Bir sonraki durak: ''Alternatif Kainat'' 

Genellikle insanlar kendi empirik ve mantıksal olmayan inanışlarını korumayabilmek için içerisinde her nasılsa kendisi ile çelişen ifadelerin doğru olabildiği bir "alternatif alan" veya "alternatif evren" yaratırlar.

Eğer "Kare şeklinde bir daire vardır." dersem, bu evrende açıkça imkansız olan bir şeyi ileri sürmüş olurum. Bu yüzden, eğer kendi inanışımı korumak istiyorsam kare şeklinde bir dairenin olabildiği, evrenimiz "dışında" başka bir evren veya alan icat etmeliyim.

Eğer kendisi ile çelişenin gerçeğe eşit olduğu bir alan uydurursam, kare şeklinde bir dairenin *olmadığını* söyleyenlerin bağnaz ve ön yargılı olduğunu iddia edebilirim çünkü onlar gerçek *olabilecek* ihtimalleri ortadan kaldırıyorlar.[^1]

Bu "geçersiz bölge" açısından sadece ihtimal gerçekten vardır. Ya bu *geçersiz bölge* evrenimizden tamamen bağımsız bir şekilde vardır ve asla hiçbir şekilde şekli ya da formu ölçülemez, algılanamaz ve keşfedilemez ya da bazı noktalarda biz kendisi ile çelişenin gerçeğe eşit olduğu bu büyülü yeri algılayabilir ve onunla etkileşime geçebiliriz.

Eğer bazı noktalarda *biz* bu *geçersiz bölge* ile etkileşime geçebiliyorsak, o zaman onun varlığına ilişkin direk duyusal veya rasyonel kanıtlar elde etmeliyiz. Başka bir deyişle, bir şekilde bizim evrenimize uzanmış olmalı. Ancak bizim evrenimizde algılanabilir hale geldiği zaman, rasyonel ve empirik varoluşa sahip olmalı tıpkı algılayabildiğimiz her şey gibi. Böylece bunlar başka bir ifade ile bizim evrenimize uzananlar, *bizim evrenimizde kare şeklinde bir dairenin varlığını destekleyecek bir alan yaratamazlar*.

Bu yüzden şundan emin olabiliriz, eğer *biz* bu diğer evreni şimdiye kadar algılayabilseydik, topladığımız kanıtlar hiçbir şekilde kendisiyle çelişen ifadelerin varlığını desteklemezdi. Kareli daireler, tanrılar ve çelişki içindeki diğer kavramlar leprechaunların ıslak rüyalarında gizleyebileceklerinden daha fazlasını gizleyemezler.

Öte yandan eğer bu diğer evreni *asla* tespit edemeyeceğimiz ve onu desteklemek için hiçbir kanıt veya rasyonalite olmaksızın tamamen teorik bir varlık olarak kaldığı ortaya çıkarsa, bu sadece açıkça doğru olmayan şeyleri yerleştirmenin "uygun" olduğu kavramsal bir çantadır.

[^1]: Bu kaçınılmaz şekilde Einsteinian fiziğinin imkansız olduğunu, dünyanın yuvarlak olamayacağını söyleyenlere kıyasla sonuçlanmaktadır. *İçerikte* belirsizlik, -ör. teori - bir şekilde *metodolojide* belirsizlik ile dengelenmelidir, ör. mantık ve kanıt. O bir matematik teorisinin reddedilebileceği gerçeği, matematiğin ilkelerini çürütmez, ancak daha doğrusu onları onaylar.