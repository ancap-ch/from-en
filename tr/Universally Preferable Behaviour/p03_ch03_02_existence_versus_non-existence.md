### Pratiklik

Bir kere devletin şiddeti entelektüel olarak açığa çıkarsa- ve vatandaşların sözde "gönüllülüğü"’nün kısır bir dolandırıcılık olduğu ortaya çıktığında - bize koruma, bölgesel savunma, yollar ve benzeri kamu malları sağladığı için hükümete *ihtiyac*’ımız olduğu argümanı daima geri gelir.

Bu konumlanmanın yanlış olduğunu açığa vuran düzinelerce makale yazdım, bu nedenle oradaki argümanlarımı burada tekrar etmeye razı değilim çünkü onlar ahlak üzerine bir kitap için gerekli değiller fakat, daha çok gönüllü bir toplumun ilkelerini ve pratikliğini açıklayan bir kitaba uygunlar.[^4]

"Pratiklik Argümanı"’nın şiddet sorununu çözmesinin imkanı yok. Eğer seni her gün cheese burger yerken görürsem, sağlıklı bir kiloyu korumak istiyorsan, bunun pratik olmadığını söyleyebilirim. Çoktan incelediğimiz nedenler dolayısıyla, cheese burger yemenin senin için *kötü* olduğunu iddia edemem. Eylemlerinizin pratikliğini arttırmanız için sizi haklı olarak zorlayamam.

Bu yüzden hükümetin bizi daha pratik olmamız için zorlamasının meşru olduğunu söylemek tamamen yanlıştır ki bu ETD sistemi ile doğrulanabilir - hatta hükümetin çözümlerinin daha pratik olduğunu varsaysak bile aslında değildir.

Ayrıca, eğer hükümet temsilcileri toplum sözleşmesinin pratik olmayan bir toplumu daha pratik olması için zorlamalarına izin verdiğini iddia ederse giderilemez bir çelişkiye düşülmüş olur.

Eğer bir kadını benim seçtiğim bir erkekle evlenmeye zorlarsam, o zaman açıkça ondan çok daha iyi koca bulma hükmü verdiğime inanıyorumdur. Aslında, onun tamamen akıl almaya açık olmadığına inanıyorum ya da onun kişisel çıkarına ilişkin bir kanıta sahibim bu yüzden onun tercihlerini hesaba *katmıyorum* ve benim seçtiğim adamla evlenmeye zorluyorum.

Bu kadını evlenmeye zorladığım zaman, bu zor kullanmayı - hatta doğrudan, pragmatik gerekçelerle - sadece onun zihinsel gelişiminin evlilik konusunda kendi tercihini yapmaya uygun olmadığını iddia ederek meşrulaştırabilirim.

Eğer bir kadın evlilik açısından kendi kararlarını vermek için zihinsel olarak yetersiz ise, açıkça aynı zamanda *onun için bu seçimi yapacak bir temsilci görevlendirmek için de zihinsel olarak yetersizdir*. Eğer iyi veya uygun bir kocayı neyin oluşturduğunu hakkında bir fikri yoksa, o zaman benim ona uygun veya iyi bir koca bulmak için uygun olduğumu nasıl değerlendirebilir?

Eğer olağanüstü derecede düşük zekalı bir adam "sağlık" kavramını anlayamıyorsa, doktor seçiminde akıllıca davranacağını beklemek mantıklı mıdır? Yetkin bir doktor seçmek için, fayda, maliyet, profesyonellik ve benzeri kavramları anlamalıyız. Benzer şekilde, eğer bir kadına kiminle evleneceği hakkında söz hakkı tanımazsam o zaman açıkça ben, onun hangi özelliklerin birini iyi koca yaptığını hiç anlamadığına inanıyor olmalıyım - fakat eğer o hangi özelliklerin birini iyi koca yaptığını hiç anlamıyorsa o zaman bana seçme hakkını aktarma kapasitesine de sahip değildir çünkü o, *benim* birini neyin iyi koca yaptığına ilişkin kriterlerimi değerlendirme yetisine sahip değildir.

Eğer evimi hangi renge boyayacağıma karar veremezsem, ve çözümüm boyacıyla benim için boyanın rengini seçeceğine dair bir anlaşma imzalamaksa, ve bu anlaşmada onun kararlarına karşı benim gelecek özgürlüğümün gitmesini kabul ediyorsam ve ona eğer onunla aynı kararda olmazsam beni kaçırma ve esir etme hakkı veriyorsam, o zaman ruh sağlığım yerinde değildir. Birine beni *hayatımın geri kalanı boyunca* yönetecek gücü verirsem, o zaman açıkça kendi kararlarımı almaya yetkin olduğuma inanmıyorumdur.

Eğer ben kendi tercihlerimi yapmak konusunda ehliyetsiz olduğumu düşünmüyorsam o zaman açıktır ki *hayatımın geri kalanında* kendimi şiddete maruz bırakma kararım ehliyetsizce verilmiş bir karardır.

Ya yetkili karar verme yeteneğine sahibimdir, ya da değilimdir. Eğer *ben* yeterli kararları alabilecek kapasitedeysem o zaman kendimi hayatımın geri kalanında güce tabi kılmam geçersiz olur. Eğer *ben* yeterli kararları alabilecek kapasitede değilsem o zaman kendimi hayatımın geri kalanında güce tabi kılmam yine geçersiz olur.

Yukarıda yer alan bazı kabuller baypas edilse dahi, adil bir şekilde hükümet yoluyla bir toplum sözleşmesi dayatmak mümkün değildir. Açıktır ki, ben *sizin* ya da kendi çocuklarım adına, sizi ya da onları hayatlarının geri kalanında bağlayabilecek bir sözleşme imzalayamam. Bir araba alıp size faturayı gönderip adil bir şekilde sizden bunu ödemenizi talep edemem. Eğer ben size tek taraflı bir sözleşmeyi dayatma gücünü iddia edersem, “ayrıca ETD de *size* bu imkanı veriyor”, sonuç olarak siz sözleşmeyi benim adım yer alacak şekilde bana iade edeceksiniz.

Aynı şekilde, vergilerimi gönüllü olarak ödemeyi seçsem bile, bu seçimi size empoze edemem çünkü gönüllü bir sözleşme sadece kişisel bir tercih ile olur ve bu sebeple şiddet yoluyla evrensel olarak uygulanamaz.

### Devletin Gerekliliği ?

Bütün bu sorular çoğunluğun iradesine dayanan demokratik hükümetlerin gücü için ileri sürülen en yaygın ahlaki "gerekçeye" bakınca daha da gülünç hale geliyor.

Öncelikle, "erginlik" bir grup için kavramsal bir etiketken, "irade" bireysel bir tavırdır. "Çoğunluk" bir "korodaki bir sıra"’nın doğurabilmesinden daha fazla "irade"ye sahip değildir. Eğer bundan şüpheniz varsa tek tek ahşap parçaları ile değil, orman kavramıyla bir ağaç evi inşa etmeyi deneyin.

Bu devletin gerekliliği sorusu ortaya çıktıkça iki ek itiraz sürekli olarak yinelenir. İlk olarak, özgür toplum ancak insanlar mükemmel derecede iyi ve rasyonel ise mümkün olur - diğer bir deyişle yurttaşlar merkezi bir hükümete *ihtiyaç* duyarlar çünkü dünyada kötü insanlar vardır.

Bu konumda ki ilk ve en bariz sorun, toplumda kötü insanlar varsa, hükümet içinde de var olacakları ve bu nedenle çok daha tehlikeli olacağıdır. Vatandaşlar kendilerini kötü bireylere karşı savunabilir, ancak polise ve askeri güce sahip organların, silahlı saldırgan bir hükümete karşı hiçbir şansı yoktur. Böylece kötü insanlar var olduğundan dolayı hükümete ihtiyacımız olduğu iddiası yanlıştır. Eğer kötü insanlar var ise, hükümet *dağılmalıdır* çünkü kötü insanlar onun gücünü kendi sonları için kullanacaktır - ve özel haydutlardan farklı olarak hükümette yer alan kötü insanlar heveslerini çaresiz (ve görece silahsız) halka dayatmak için polis ve orduya sahiptir. Böylece bu argüman "kalpazanlık çok tehlikelidir öyleyse biz küçük bir grup insana kalpazanlık tekeli olma ayrıcalığı sağlamalıyız." düşüncesine benzer. İnsanlar kalpazanların dünya üzerinde ilk nereye gideceğini düşünüyorlar?[^5]

Mantıken, dünyadaki iyi ve kötü insanların karışımı için dört olasılık vardır:

1. Tüm insanlar ahlaklıdır.
2. Tüm insanlar ahlaksızdır.
3. İnsanların büyük çoğunluğu ahlaksızdır, azınlığı ise ahlaklıdır.
4. İnsanların büyük çoğunluğu ahlaklıdır, azınlığı ise ahlaksızdır.[^6]

İlk durumda (*Herkesin ahlaklı olduğu*), bariz şekilde hükumete gerek yoktur, çünkü kötülük var olamaz.

İkinci durumda (*Herkesin ahlaksız olduğu*), basit bir sebepten hükümetin varlığına izin verilemez. Hükumet, genel olarak tartışılır, olmalıdır çünkü dünyada zarar verme arzusu bulunan ve yalnızca hükumetin cezalandırması korkusu ile bastırılabilecek insanlar vardır (polis, hapishaneler*gibi*). Bu argümanın doğal sonucu olarak, bu insanları korkutacak daha az ceza olması, daha fazla kötülük yapmalarına neden olacaktır.

Ancak, Hükumetin *kendisi* herhangi bir kuvvet veya cezaya maruz kalmaz, kendi başına bir yasadır. Hatta Batı demokrasilerinde dahi, kaç polis ve politikacı hapse girmiştir?

Sonuç olarak eğer kötü insanlar kötülük yapmayı istiyor ve yalnızca bir kuvvet ile bastırılabiliyorlarsa, toplum bir hükumetin var olmasına *asla* izin veremez, çünkü kötü insanlar hükumetin kontrolünü ele geçirebilmek ve ceza almayı önlemek için hararetli bir uğraş içine gireceklerdir. Saf bir kötülük topluluğunda, istikrar için tek umut; genel silahlanma ve çileden korkmanın farklı grupların kötü niyetlerini körelttiği bir doğa devleti olurdu. Nükleer silahlanmış milletler arasında da görüldüğü gibi "güçlerin dengesi" barış doğurur.


Üçüncü ihtimal ise *çoğu* insan kötü ve az insanın iyi olduğu durum. Eğer durum buysa, o zaman hükumetin olmasına yine izin verilemez, çünkü hükumetin kontrolünü elinde tutanların çoğunluğu kötü olacak ve iyi azınlık üzerinde despot bir yönetim uygulayacaktır. İyi insanlar azınlığının, kötü çoğunluğun demokratik kontrolü altına alınacakları gerekçesiyle özellikle demokrasiye izin verilemez. Cezalandırılma korkusu olmadan kötülük yapmak isteyen kötüler, kaçınılmaz şekilde hükumeti kontrol ederlerdi ve bu gücü ceza almadan kötülüklerini yapmak için kullanırlardı.

İyi insanlar cezalandırılmaktan korktukları için değil erdemi ve huzuru sevdikleri için ahlaka aykırı davranmıyorlar - ve bu sayede, kötü insanların aksine, hükumeti kontrol etmenin onlara kazandıracağı çok az şey var. Öyleyse, bu senaryoda, hükumet kaçınılmaz şekilde ahlaklı insanların zarar göreceği şekilde, kötü insanlar çoğunluğu tarafından yönetilecek.

Dördüncü seçenek ise çoğunluğun iyi, azınlığın kötü olduğu durum. Bu olasılık da yukarıda özetlenen aynı sorunlara tabi olacaktır, özellikle kötü olanlar, suçlarına karşı hükumet olmanın gücünü kalkan olarak kullanmak amacıyla hükumetin kontrolünü ele geçirmeyi isteyecektir. Bu seçenek ise yalnızca demokrasinin *görünüşünü* değiştirecektir: Çünkü insanların çoğunluğu iyidir, iktidar arzulayan kötüler bu gücü almak için iyilere yalan söylemek zorundadırlar, istediklerini ele geçirince ise, hemen kabuklarını kıracaklar ve kendi yolsuzluk arzularını takip ederek iradelerini polis ve ordu aracılığıyla yerine getireceklerdir.[^7] Böylece hükumet, bu harika kuvveti hızlıca ele geçirecek en kötü adamlara en büyük ödül olarak kalır - tüm iyi ruhların zararına - ve bu sebeple hükumetin varlığına bu senaryoda da izin verilemez.

Gayet açık ki, bahsedilen durumlarda, bir hükumetin var olmasına izin verilebilecek hiçbir mantıksal veya ahlaki durum yoktur. Bir hükumetin varlığının tek olası nedeni, insanların çoğunluğunun kötülük yapması; ancak hükumetin tüm gücünün, her zaman iyi adamların azınlığı tarafından kontrol edilmesidir.[^8]

Bu durum teorik olarak ilginç olsa da pratikte çalışmaz, çünkü:

1. Kötü çoğunluk başlarındaki azınlıktan uzaklaşacak ya da bir darbe ile onları yerinden indireceklerdir;
2. Hükumetin her zaman sadece iyi olanların elinde olacağından emin olmanın bir yolu yoktur; ve,
3. Ve bunun tüm devletler tarihinde karşılaşılmış tek bir örneği dahi yoktur.

Bu noktadaki mantık hatası daima hükumeti savunma kısmında yapılır, hayali yaklaşım kolektif ahlak yargılarının her gruba uygulanıp *onları yöneten gruba uygulanmamasıdır*. Eğer insanların yarısı kötü niyetlilerden oluşuyor ise, öyleyse *en az* onları yönetenlerin yarısı da kötü niyetlidir.[^9] Bu yüzden, kötülüğün varlığı asla hükumetin var olmasını gerektirmez.

Eğer kötülük yoksa, hükumetin olması gereksizdir. Eğer kötülük varsa da hükumet, var olmasına izin verilemeyecek kadar tehlikelidir.

Bu hata neden bu kadar yaygın?

Burada üzerine bahsedilebilir birkaç nedeni vardır. Birincisi, hükumet kendisini ahlaki otoriteler olarak kabul edilen resmi okul öğretmenleri şeklinde tanıtır. Böylece, *ahlak* ve *otorite* ilk olarak hükumet ile ilişkilendirilmiştir - sonrasında tekrar tekrar bilenerek güçlendirilen bir ilişkilendirme.

İkinci olarak, hükumet asla çocuklara gücünün kökünü, kaynağını, öğretmez - şiddet - bunun yerine başka bir sosyal kurum gibi davranır, bir iş yeri ya da kilise ya da hayır kurumu gibi, ama daha ahlaki.

Üçüncü olarak ise, din ve propagandanın yaygınlığı her zaman insanları hükumetin kötülüklerine kör etmiştir - Bu nedenle yöneticiler her zaman kiliselerin çıkarlarını geliştirmeye ve devlet ''eğitimine'' çok ilgi duyuyorlardı. İnsanların gerçek politika dünyasında ise, her nasılsa, artan güç artan kötülük anlamına gelir. İnanç ile birlikte, aynı zamanda, olanların hepsi iyi olmalı düşüncesi - böylelikle, siyasal iktidarı alt etme mücadelesi ilahi iradeyle savaşıyor. Elbette çok daha fazla sebep sayılabilir ancak bunlar en derin olanların arasında.[^10]

Bu bölümün başlangıcında, hükumetin dağılma fikri ile karşı karşıya kaldıklarında insanların genelde *iki* hata yaptığından bahsetmiştim. Birincisi, kötü insanlar var olduğu için hükumetler bir gerekliliktir. İkincisi de, hükumetlerin yokluğunda ortaya çıkan herhangi bir sosyal kurumun, kaçınılmaz olarak, hükumetlerin yerine geçeceğine olan inançtır. Bu yüzden, Uyuşmazlıkla Mücadele Kuruluşları(UMK’lar) sigorta şirketleri ve özel güvenlik güçlerinin hepsi siyasal bedeni şişiren ve ezen potansiyel kanser hücreleri olarak görülür.

Bu görünüm, yukarıda özetlenen aynı hatadan doğmaktadır. Eğer *bütün* toplumsal kurumlar sürekli gücünü büyütmeyi ve arzularını diğerlerine dayatmayı deniyorlarsa o zaman bu korkunç argüman ile merkezi hükümetin var olmasına izin verilemez. Eğer grupların her zaman diğer gruplar ve bireyler üzerinde güç kazanmayı denemesi değişmez bir yasaysa *o zaman içlerinden biri galip gelse dahi, güç şehveti sona ermeyecek kölelik normal hale gelene kadar neredeyse muhalefetsiz bir şekilde tüm topluma yayılmaya devam edecektir.*

Toplumsal kurumların güç tekelleri olarak büyüyebilmesinin tek yolu, *bunun maliyetinin kurbanlar üzerine yüklenmesidir.* Hükümetler, vergilerin bir bölümüyle vergi toplayıcılarına ödeme yaptıkları için sonsuz olarak büyüyebilirler. Köleler, böylece köleleştirme masraflarını ödemek zorunda kalır.

Gönüllü bir toplumda hiç vergi alınamayacak ve bu nedenle tekelci güç elde etmek isteyen herhangi bir grup, ekonomik açıdan uygulanabilir ya da kârlı olmadığı için asla orduya para yatırmak istemeyecek.[^11]

Bize boyun *eğdirebilecek* bir gruptan koruması için bize *zaten* boyun eğdiren bir gruba destek vermemizin gerekliliği argümanının akıl ve mantığını anlamak çok zordur. Özel tekelcilik de devletçi argümana benzemektedir; vatandaşlar, özel tekellerden korktuğu için bir hükümet tekeli yaratmalıdır. Böyle bir saçmalığı görmek için kesin bir görüşe gerek yoktur.

Ademi merkeziyetçi ve rekabet gücü olan güçlerin barışı sağladığı görüşünün kanıtı nedir? Diğer bir deyişle, güçler ayrılığının bireysel özgürlük için tek şans olduğu düşüncesini desteklemeyi sürdürebileceğimiz tek bir kanıt var mı?

Organize suç pek güzel örnekler sunmaz çünkü çeteler çok sıklıkla hükümet polisinin gücünü yozlaştırıp, maniple edip kullanarak kendi kurallarını dikte ediyorlar ve bu yüzden bu tarz çetelerin, doğal durumunda hareket ettikleri söylenemez. Ayrıca, çeteler, yasal olarak yasaklanmış maddeler veya hizmetler sağlayarak muazzam bir kazanç elde ederler ve devlet politikaları nedeniyle büyük oranda gelişirler.

Daha yararlı bir örnek ise, hiçbir liderin nükleer silahlara sahip başka bir lidere hiç savaş ilan etmediği gerçeğidir. Geçmişte, liderler kendilerini aynen karşılık bulmadan azade hissettikleri zaman, onlar savaş açarak kendi halklarını öldürmekte daha istekliydiler. Artık liderler kendilerini yok edilebilir gördüklerinden, sadece karşı saldırıda bulunamayacak ülkelerle savaşlar istiyorlar.

Bu, böyle adamların neden silahsızlandırılmış ve bağımlı hale getirilmiş bir nüfusa ihtiyaç duydukları hakkında öğretici bir derstir - rekabetçi ve merkezsizleştirilmiş denge sisteminde misillemeden bu kadar korkulmasının *kişisel özgürlükleri sürdürmek ve korumakta tek geçerli yol* olduğunun güzel bir örneğidir.

Hayali şeytanlardan hükümetlerin koruyucu hapishanelerine kaçmak sadece yaşamı gerçekten yaşamaya değer kılan özgürlüklerin yok edilmesini sağlar.

[^4]: Bakınız [Uygulanabilir Anarşi](http://wiki.mises.org/wiki/Book:Practical_Anarchy).
  
[^5]: Bakınız *[Federal Rezerv](http://wiki.mises.org/wiki/Federal_Reserve_System)*
  
[^6]: İyi ve kötünün mükemmel dengesi neredeyse imkansızdır.
  
[^7]: Tabiki de demokrasiler de ki mevcut durum budur.
  
[^8]: Plasto' ya bakınız *Cumhuriyet*.
  
[^9]: Kötü insanlar her zaman güç tarafından çekildiği için, muhtemelen daha fazlası.
  
[^10]: *Ebeveynlerin* "güç eşittir erdem" kuruntusunu telkin etmedeki rolü üzerine daha detaylı bir tartışma için bak [Doğruluk Üzerine](http://wiki.mises.org/wiki/On_Truth).
  
[^11]: Bakınız [Uygulanabilir Anarşi, Part 2](http://wiki.mises.org/wiki/Book:Practical_Anarchy/2), Bölüm 5: "Savaş, kâr ve devlet".

