## İç Tutarlılık

Eğer bir mimar isem ve ev inşa etmek için bir plan sunduysam, üstesinden gelmem gereken ilk engel evimin inşa edilip edilemeyeceğidir. Eğer tamamen sabun köpüklerinden oluşan bir evle ilgili harika bir plan sunsam, böyle bir ''ev''in ayakta durması mümkün olmayacağı için komisyonu asla geçmem.

Benzer şekilde, eğer bir mühendis köprü için bir plan sunarsa, karşılanması gereken ilk kriter köprünün ayakta durup durmayacağıdır. Eğer köprüye başlamak fiziksel olarak mümkünse uzun ömürlülük, estetik gibi diğer etmenler uygulanabilir.

Köprünün ayakta durup durmayacağını araştırmadan rastgele ''hesaplamalar'' ve rastgele malzemelerle köprü inşa etmek -aşırı verimsiz olacağından söz etmek gerekmez - mantıksız olur. Fizik yasaları tutarlı ve evrensel oldukları için, bir köprünün inşa edilmeden *önce* ayakta durup duramayacağını anlamak nispeten kolaydır.

İnşa etmeden önce köprünün uygulanabilirliğini belirlemenin iki yolu vardır. Birincisi köprünün uygulanabilirliğini desteklediği iddia edilen arazi ve hesaplamalar arasındaki iç tutarsızlıklar araştırılır. Eğer köprünün kaldırabileceği ağırlığı doğrulayan hesaplamalarda önemli hatalar varsa, köprü büyük ihtimalle ya aşırı tasarlanmış yada eksik tasarlanmıştır. Eğer yanlış matematiksel hesaplamalar köprünün herhangi bir bölümünde metrekareye eksi elli tonluk bir kuvvet uygularsa, şüphesiz ki ayakta kalmaz - veya, eğer ayakta kalırsa, sürdürülebilirliği sadece kazara gerçekleşmiş olur, ve tekrarı yapılamaz.

Köprünün sürdürülebilirliğini destekleyen matematiksel hesaplamalar, diğer değerlendirmeler hesaba katılmadan önce kendi aralarında tutarlı olmalıdır.

Bilgisayar terminolojisinde, derleme yapamayan kod test edilemez.

Bu bilimsel dünya içinde geçerlidir. Teoriler deneysel testlere sunulmadan önce daima iç tutarlılıkları kontrol edilir. İç tutarlılığın bu kadar zorunlu olmasının nedeni teorilerin gerçekliğe dayalı bir değere sahip olduklarını iddia etmeleridir, ve realite içsel olarak tutarlıdır. Kendi içinde tutarlı *olmayan *hiç bir teori gerçeğe dayalı bir değere sahip olamaz.

Sadece hesaplamaların iç tutarlılığı sabitlendikten *sonra* köprünün şartnamelere uygunluk derecesi gözden geçirilebilir. Eğer ki mühendis model demir yolu dergisine bir makale yazıyorsa, tamamen balza ağacından yapılan küçük bir köprü için içsel tutarlılığı olan belirlemelerde bulunmak, belirlemeleri tutarlı olarak değerlendirmek mümkün, aksi takdirde herhangi bir endüstriyel gereksinimi karşılayamaz.

Köprünün ayakta duracağına karar verdikten sonra, trenlere karşı yayaların ağırlıklarını desteklemek gibi belirli ihtiyaçlarımızı karşılayıp karşılamadığını belirleyebiliriz.

Ekonomi alanında, benzer ölçütler geçerlidir. Eğer ekonomi teorim aynı anda artıp azalmayı gerektiriyorsa, bunun mümkün olmamasından dolayı teorim geçerli olamaz. Teorim iç tutarlık için kontrol edildikten sonra, kanıt aramaya başlayabilirim, ve /veya teorimi kullanarak proaktif öngörülere başlayabilirim.

Böylelikle, bir teorinin geçerli olabilmesi için aşağıdakileri gerektirdiğini görebiliriz:

1. İç tutarlılık (mantık).
2. Dış Tutarlılık (test edilebilirlik).

Bunu akılda tutarak, şimdi kitabın ana konusuna geçebiliriz.