## Etik

Etik, hakkında zaten hepimizin fikir sahibi olduğu bir konu olsa da *içgüdüsel* etik ve *rasyonel* etik arasındaki ilişkinin ana hatlarını çizmek önemlidir.

Bir beysbol oyuncusu fizik hakkında hiçbir şey bilmese bile uçan bir topu yakalayabilir. Benzer bir şekilde, etik teorileri hakkında hiçbir şey bilmesek bile bir hareketin ahlak dışı olduğunu doğru bir şekilde algılayabiliriz.

Uçan bir topu yakalayabiliyorsam uçan bir beysbol topu hareketi hakkında içgüdüsel bir *duygum* var. Ama içgüdüsel kavrayışım, bana Jupiter'in uydusuna bir uzay aracını doğru bir şekilde gönderme yeterliliği vermez. -Top nasıl hareket eder- ile ilgili hemen ''küçük hakikat'' verir ama bu bana -Madde nasıl davranır- ile ilgili evrensel bir ''büyük hakikat'' vermez.

Aynı şekilde, tecavüz ve cinayet gibi davranışlara karşı ortak ahlaki tepkilerimiz kesin bir şekilde yanlış değildir, ama bunlar bize tutarlı ve ampirik ahlak teorileri yaratma veya geçerliliklerini onaylama yetisi vermez.

Eğer bir beysbol oyuncusunun havadaki bir topu yakalama yeterliliğini tamamen geçersiz kılacak bilimsel bir teori önerirsem, beysbol oyuncusunun topu aslında *nasıl* yakaladığını açıklamakla ilgili üstesinden gelemeyeceğim bir meydan okuma olur. Ayrıca, büyük teorim uçan bir topun yaptığı kavisi doğru bir şekilde öngörmezse, elimde ''küçük bir hakikat''le ters düşen ''büyük bir hakikat'' olur, ki bu da geçerli sayılmaz. Mantıksal tutarlılığın zorunluluğu direkt olarak "küçük gerçekler"in algısal deneyimlerinden kaynaklandığı için, bu deneyimle doğrudan çelişen herhangi bir teori geçerli olamaz.

Diğer bir deyişle, duyular mantığı ortaya çıkarır - bu yüzden mantık duyusal kanıtlara ters düşemez. Kanıt her zaman açıklamayı gölgede bırakır.

Benzer bir tutumla, geçerli herhangi bir etik teorisi cinayet ve tecavüz gibi suçlara karşı ortak tepkimizi açıklayıp haklı çıkarabilmelidir. İnsanlığın evrensel yasaklarına mantıklı bir şekilde ters düşemez, ama onları doğru bir şekilde dahil edip onları açıklayabilmelidir.

Ayrıca, Einstein fiziğinin şaşırtıcı gerçekler sunması gibi - aslında, bu gerçekler şaşırtıcı *olmasaydı* daha az değerli olabilirdi - ahlaki teoriler şaşırtıcı hatta şok edici gerçekler açığa çıkarınca en büyük değer sağlarlar. Aslında, şaşırtıcı gerçekler sağlamayan ahlak teorileri, var olan içgüdüsel tercihlerin sade bir onayı olurdu, ki dolayısıyla daha az değerde olurdu.

### Kuramsal Etik Disiplini

Eğer bir şeyin ''ahlaki olarak iyi'' olduğunu söylersem - diğer bir deyişle, bir ahlak teorisi önerirsem - açıkca insanoğlunun belirli bir tutumda davranması *gerektiğini*, veya belirli bir tutumdan *kaçınmasını* tartışıyorum.

Eğer oğluma sırf ben istiyorum diye beysbol oyuncusu olması *gerektiğini* söylersem kişisel bir tercihin aksine evrensel bir ahlaki önerme belirtmiyorum. Beysbol oyuncusu olursa *ahlaki davranmış* yada beysbol oyuncusu olmazsa *ahlak dışı davranmış* olmaz.

Fakat, eğer ona oğulların babalarını dinlemesi ahlaki ve babalarına karşı gelmelerinin onlar için edepsizlik olduğunu söylersem, o zaman ben sadece kişiselden daha ziyade evrensel bir öneri sunuyorum. Ben bir "küçük gerçeği" "Senin beyzbol oyuncusu olmanı istiyorum"u "büyük gerçeğe" çeviriyorum. Oğullar için babalarına karşı gelmeleri ahlaki değildir. *Eğer* ahlaklı davranmak istiyorsa bir beysbol oyuncusu *olmalı* - beysbol oyuncusu olmak ahlaki olduğu için değil daha doğrusu babasına itaat etmek ahlaklı bir davranış olduğu için.

Evrensel bir tercihten söz ederken, gerçekten tanımladığım şey belirli bir amaç doğrultusunda neyin *nesnel olarak gerekli* veya *zorunlu* olduğudur. *Eğer* yaşamak istiyorsam, caz sevmek zorunda değilim, ama yemek *zorundayım*. ''Yemek'' bir tercih olarak kalır - Yerçekimine uyduğum şekilde yeme *zorunluluğum* yok- ama ''yemek'' istenmemesi mümkün olmayan biyolojik olgulara dayandığından evrensel, objektif ve hayatta kalmak için *bağlayıcı* bir zorunluluktur.

Bir disiplin olarak etik; evrensel, objektif, tutarlı ve -bağlayıcı olan tercih edilebilir insan davranışlarıyla bağlantılı bir kuram olarak tanımlanabilir. Doğal bir şekilde, tercihe bağlı davranış sadece hedef isteniyorsa bağlayıcı olabilir. Egzersiz yapmanın ve iyi beslenmenin insan için *tercih edilebilir* olduğunu söylersem, insanın kanepede oturup patates cipsi yememesi *gerektiğini* söylemiyorum. Söylemek istediğim; *eğer* sağlıklı olmak istiyorsanız, egzersiz yapıp iyi yemek yemeniz *gerekir*.

As Hume famously pointed out, it is impossible to derive an “ought” from an “is.” What he meant by that was that *preference* in no way can be axiomatically derived from *existence*. Hiç egzersiz yapmayan ve zayıf beslenen birinin sağlıksız olacağı doğrudur. Bu onun egzersiz yapıp iyi beslenmesi ''gerektiği'' anlamına mı gelir? Hayır. ''Gereklilik'' *tercih* üzerine bir koşuldur. Eğer sağlıklı olmak istiyorsa, onun egzersiz yapıp iyi beslenmesi *gerekir*. Bir adamın yemek yemezse, öleceği doğrudur - Mantıksal olarak bu gerçekten onun yemek yemesi *gerektiği*yle ilgili bağlayıcı bir prensip türetemeyiz. *Eğer* yaşamak istiyorsa beslenmek *zorunda*dır. Bununla birlikte, yaşama yada yaşamama seçimi kendisindir.

Benzer şekilde, evrensel bir ''daha iyi'' yön diye bir şey yoktur - bu tamamen tercih edilmiş varış yerine bağlıdır. Eğer San Francisco 'dan New York 'a sürmek istiyorsam, doğu yönüne sürmem ''gerekir''. Eğer San Francisco 'dan okyanusa doğru sürmek istersem, batı yönüne sürmem ''gerekir''. Ne ''doğu'' ne de ''batı'' evrensel ''daha iyi'' olarak değerlendirilebilir.

Çok az insanın *gerçekten* okyanusun içine doğru sürdüğü doğrudur, ama bu birilerinin okyanusun içine doğru sürmesini *gerektiren* evrensel bir doğru olduğu anlamına gelmez. Prensipler demokratik değildir - veya, öyleyseler, öznelcilik derecelendirme problemiyle bir kere daha yüzleşmeli, ve tüm etik kavramını pencereden dışarıya atmalıyız.

"Davranış", zihinlerimizin dışında, objektif gerçeklikte vardır. - "olması gereken", "tavsiye" ve "tercih" kavramları - zihnimizin dışında bulunmazlar. Ancak, objektif gerçeklik içinde “olması” nın varolmaması, “olması” nın tamamen öznel olduğu anlamına gelmemektedir. Gerçeklikte ne bilimsel metodlar nede sayılar vardır, yinede bilim ve matematik görüşe bağlı olarak varlıklarını sürdürür.

### Kendini Yenen Argümanlar

Etik hakkındaki tartışmalara başlamak için, *kendi kendini yenen argümanlar*ın doğasını anlamamız önemlidir.

Ekonomide, bir teori fiyatların aynı anda artıp azalmasını gerektiriyorsa geçerli olamaz. Fizikte, bir teori gazların aynı anda genişlemesi ve daralmasını gerektiriyorsa geçerli sayılamaz. Matematikte, bir teori iki ile ikinin toplamını beşe eşitlemeyi gerektiriyorsa geçerli olamaz. ''Beş'' iki artı ikinin değil üç ile ikinin toplamını tanımlamanın başka bir yolu olduğundan iki artı ikinin beşe eşit olduğunu söylemek beşin dörde eşit olduğunu söylemek olur, ki bu da kendisiyle çelişir.

Genel olarak, ifade edilirken kendisiyle çelişen hiç bir teori geçerli olamaz. Kendi kendini çürüttüğü için dışarıdan bir çürütme gerektirmez. ''Kare çember'' in var olmadığını saptamak için evrendeki tüm kuytu ve çatlakları yoklamamız gerekmiyor. İfade edilirken kendilerini çürüttükleri için çoğu kavram kendisiyle ters düşer.

Eğer size karmaşık bir matematiksel kanıt sunarsam ve fark ederseniz, en başında, kanıt iki artı ikinin aynı anda dört ve beş yapması gerçeğine dayanıyorsa, benim kanıtımın geçersiz olduğunu bilmek için daha fazla okumak gerekmez.

Aynı şekilde, daha önce söz edildiği gibi, eğer gelip size '' Ben yokum,'' dersem tezim otomatik olarak kendini yok eder. Size var olmadığımı söylersem açıkça var olurum.

Eğer gelip size ''Doğru diye bir şey yoktur'' dersem, doğru olduğunu düşündüğüm doğrunun var olmadığını iddia eden bir ifade de bulunuyorum. Böylece, argümanım kendini yok eder.

Eğer size “dil anlamsız” dersem, o zaman ben de kendimle çelişmiş olurum. Sözlü olarak bu dili iletişim amaçlı kurmam anlamsızdır, dil en azından bir anlam ifade etmelidir.

"Senin duyuların geçersiz olduğunu" söylersem, argümanım da kendini yok eder, çünkü işitme duyunu kullanarak işitme duyusunun geçersiz olduğunu söylemiş olurum. Tezimi başarıyla size illettiğimde, işitme duyunuz geçerli olmalıdır. Böylece duyularınızın geçerli olmadığına sizi ikna etmek için duyularınızın geçerli olduğunu varsaymış bulunmaktayım.