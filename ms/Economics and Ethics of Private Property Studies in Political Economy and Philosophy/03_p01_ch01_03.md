Yang ketiga, sesiapa sahaja yang pernah melihat stesen polis dan mahkamah negara, tidak diambil kira lagi penjara, akan tahu betapa benarnya bahawa faktor pengeluaran yang sepatutnya digunakan untuk menyediakan keselamatan kepada kami telah digunakan secara terlampau, dikekalkan dengan buruk, dan sangat kotor. Hal ini demikian kerana tiada sesiapa yang menggunakan faktor pengeluaran ini benar-benar memiliki mereka (tiada sesiapa yang boleh menjualkannya dan menyesuaikan reset daripada jualan secara peribadi) dan kerugian (serta keuntungan) dalam nilai yang terkandung dalam modal yang digunakan adalah disosialisasikan, maka setiap orang akan lebih cenderung untuk meningkatkan pendapatan persendiriannya akibatnya daripada penggunaan faktor yang bakal menyebabkan kerugian dalam nilai modalnya. Oleh itu, kos marginal akan lebih cenderung untuk meningkat melebihi nilai bagi produk marginal, dan suatu modal yang digunakan secara terlampau akan diwujudkan. Dan jika, dalam suatu kes yang luar biasa, hal ini tidak akan berlaku dan penggunaan secara terlampau tidak menjadi, maka ini hanya adalah mungkin apabila kos menjadi lebih tinggi relatif berbanding dengan mana-mana perusahaan persendirian yang sama.[^26]

Tanpa sangkalan, semua masalah yang wujud dalam suatu sistem pengeluaran keselamatan yang bersifat monopoli akan dapat diselesaikan dengan segera apabila permintaan tertentu terhadap perkhidmatan keselamatan telah dipenuhi oleh suatu pasaran yang kompetitif dengan strukturnya yang mempunyai insentif berbeza kepada para pengeluar. Ini bukan bertujuan untuk mengatakan bahawa suatu penyelesaian “sempurna” bagi soalan keselamatan akan didapati. Masih terdapat kes-kes perompakan dan pembunuhan; dan bukan kesemua barang rampasan akan dapat dipulihkan malah bukan semua pembunuh akan ditangkap. Tetapi dari segi penilaian pengguna, keadaan ini akan bertambah baik kepada tahap di mana yang diizinkan oleh sifat manusia semula jadi untuk memperbaikinya. Yang pertama, selagi adanya suatu sistem persaingan (contohnya, selagi pengeluar perkhidmatan keselamatan bergantung kepada pembelian secara sukarela, di mana kebanyakannya mungkin dalam bentuk kontrak perkhidmatan dan insurans yang dipersetujui terlebih dahulu sebelum mana-mana “kejadian” sebenar bagi ketidakselamatan ataupun agresi), tiada pengeluar yang boleh meningkatkan pendapatannya tanpa meningkatkan perkhidmatan ataupun kualiti produk yang dilihat oleh pengguna. Selain itu, semua pengeluar keselamatan dikumpulkan bersama tidak dapat meningkatkan kepentingan industri mereka melainkan, atas sebab apa sahaja, pengguna sememangnya mula menilai keselamatan lebih tinggi daripada barangan lain, maka memastikan bahawa pengeluaran keselamatan tidak akan berlaku dengan mengorbankan- ataupun mengurangkan pengeluaran, katakanlah, keju, sebagai suatu barang persendirian yang bersaing. Tambahan pula, pengeluar perkhidmatan keselamatan perlulah mempelbagaikan penawaran mereka kepada suatu tahap yang besar kerana wujudnya permintaan yang berkepelbagaian dalam kalangan berjuta-juta pengguna. Secara langsung bergantung kepada sokongan pengguna secara sukarela, mereka akan dengan segara mengalami kerugian jika mereka tidak bertindak balas sewajarnya mengikut pelbagai kehendak atau perubahan dalam kehendak bagi penggunanya. Maka setiap pengguna akan mempunyai pengaruh secara langsung, walaupun kecil, terhadap output barangan yang muncul ataupun hilang dalam pasaran keselamatan. Daripada menawarkan suatu “paket keselamatan” yang seragam kepada semua orang, satu ciri dasar pengeluaran negara, suatu pakej perkhidmatan yang pelbagai akan muncul di pasaran. Mereka akan disuaikan kepada keperluan keselamatan berbeza bagi orang yang berbeza, mengambil kira pekerjaan yang berlainan, sifat pengambilan risiko yang berbeza, keperluan bagi perlindungan dan insurans yang beza, dan kekangan masa serta lokasi geografi yang berlainan.

Tetapi itu bukanlah kesemuanya. Selain daripada kepelbagaian, kandungan dan kualiti produk juga akan bertambak baik. Bukan sahaja pengendalian pengguna oleh pekerja perusahaan keselamatan akan terus meningkat dengan segara, sikap “saya boleh tidak peduli”, sifat arbitrari dan malah kekejaman, kecuaian dan kelalaian anggota polis dan sistem kehakiman sekarang akan hilang selama-lamanya. Hal ini kerana anggota polis dan hakim akan bergantung kepada sokongan pengguna secara sukarela, apa-apa kejadian penganiayaan terhadap pengguna, tidak bersopan-santun ataupun ketidakupayaan boleh menyebabkan mereka hilang kerja mereka. Selanjutnya, percanggahan di mana penyelesaian pertikaian antara suatu klien dan rakan perniagaannya akan selalunya diamanahkan kepada pertimbangan pihak rakan perniagaan, secara pastinya akan hilang daripada buku, dan konflik arbitrari yang disebabkan oleh pihak bebas akan menjadi piawaian yang ditawarkan oleh pengeluar keselamatan. Yang penting sekali, untuk menarik dan mengekalkan pelanggan pengeluar perkhidmatan sebegini akan haruslah menawarkan kontrak yang membenarkan pengguna untuk mengetahui apa yang dibelikan olehnya dan membolehkannya untuk membuat sesuatu aduan yang sah, boleh dipertikaikan dan dapat dikenal pasti jike prestasi sebenar pengeluar keselamatan tidak menepati yang dijanjikan dalam kontrak. Khususnya, selagi mereka bukan merupakan kontrak perkhidmatan individu di mana pembiayaan adalah dilakukan oleh seseorang pelanggan untuk menanggung risiko sendiri secara eksklusif dan bukannya merupakan kontrak insurans yang memerlukan pengumpulan risiko daripada sendiri dengan orang lain, ia bertentangan dengan amalan statis sekarang di mana kontrak sebegini adalah pasti tidak lagi mengandungi apa-apa skema pengagihan semula yang sengaja dibinakan supaya berpihak kepada sesuatu kelompok orang dengan mengeksploitasi yang lain. Jika tidak, sesiapa yang mempunyai perasaan bahawa kontrak yang ditawarkan kepadanya memerlukannya untuk membiayai keperluan dan risiko orang lain yang beraneka—faktor-faktor yang mungkin menyebabkan ketidakselamatan, iaitu, bahawa dia tidak anggap sebagai bersesuaian dengan kesnya sendiri—dia akan dengan mudah menolak untuk menandatanganinya atau menghentikan pembiayaannya.

Walau bagaimanapun, tidak dapat dielakkan bahawa soalan ini akan timbul. “Bukankah suatu sistem kompetitif bagi pengeluaran keselamatan semestinya menyebabkan konflik sosial yang berkekalan, dan seterusnya menimbulkan huru-hara dan anarki?” Beberapa makum balas boleh dibuat bagi soalan ini. Yang pertama, ia haruslah diingat bahawa tanggapan sebegini tidak akan bersesuaian dengan bukti sejarah, empirikal. Sistem pengadilan yang sama bersaing telah wujud di beberapa tempat (contohnya, di Ireland kuno atau pada suatu masa zaman Liga Hanseatik) sebelum ketibaan kerajaan negara yang moden, dan sejauh mana kita tahu bahawa mereka telah berfungsi dengan baik.[^27] Diadili dengan kadar jenayah pada zaman lalu (jenayah per kapita), anggota polis persendirian dalam apa yang dikenali sebagai Wild West (yang sebenarnya tidak begitu liar seperti dalam beberapa filem) adalah lebih berjaya secara relatif berbanding dengan anggota polis yang disediakan oleh kerajaan pada hari ini.[^28] Dan bertukar kepada pengalaman dan contoh komtemporari, berjuta-jutaan kontrak antarabangsa yang wujud mahupun sekarang—kontrak perdagangan dan pelancongan—dan nampaknya pasti akan menjadi keterlaluan jika mengatakan, misalnya, terdapat lebih banyak penipuan, lebih banyak jenayah, lebih banyak pelanggaran kontrak berlaku berbanding dengan dalam hubungan domestik. Dan ini, haruslah diperhatikan, tanpa adanya sesuatu pengeluar keselamatan dan pembuat undang-undang yang bersifat monopoli. Akhirnya tidak dapat dilupakan bahawa pada masa sekarang terdapat banyak negara yang mempunyai pelbagai pengeluar keselamatan persendirian melainkan yang digaji oleh kerajaan: penyiasat persendirian, detektif insurans, dan penimbang tara persendirian. Pekerjaan mereka seolah-olah telah mengesahkan tesis bahawa mereka adalah lebih, ataupun lebih kurang, berjaya dalam menyelesaikan konflik sosial berbanding dengan rakan-rakan awam mereka.

Walau bagaimanapun, bukti sejarah ini adalah masih boleh dipertikaikan, khususnya mengenai sama ada mana-mana maklumat umum boleh diperolehi daripadanya. Namun terdapat alasan sistematik juga, kenapa ketakutan yang dibawa oleh soalan tersebut adalah tidak berasas. Ia seolah-olah bersifat paradoks nampaknya, mewujudkan suatu sistem kompetitif bagi pengeluar keselamatan bermaksud menubuhkan suatu struktur insentif yang mempunyai institut untuk menghasilkan sesuatu perintah undang-undang dan penguatkuasaan undang-undang yang merangkumi tahap kesepakatan yang tertinggi mengenai soalan resolusi konflik. Struktur sebegini akan lebih cenderung untuk menjana lebih sedikit dan bukannya lebih banyak huru-hara dan konflik sosial berbanding dengan apa yang akan berlaku di bawah naungan monopoli.[^29] Supaya untuk memahami paradoks ini, perlulah untuk melihat dengan lebih dekat satu-satunya keadaan lazim yang membimbangkan mereka yang skeptik dan inilah yang telah menyebabkannya mempercayai kebaikan unggul bagi suatu perintah monopoli tersusun bagi pengeluaran keselamatan: apabila suatu konflik timbul di antara A dan B, kedua-duanya telah diinsuranskan oleh syarikat yang berbeza dan syarikat-syarikat tersebut tidak dapat membuat suatu persetujuan segera mengenai kesahihan tuntutan bercanggah yang diberi oleh pelanggan mereka masing-masing. (Tiada masalah yang akan wujud sekiranya persetujuan sebegini telah dicapai atau jika kedua-dua pelanggan telah diinsuranskan oleh satu syarikat yang sama sahaja—sekurang-kurangnya masalah sekarang akan tidak berbeza berbanding dengan apa-apa masalah yang muncul di bawah suatu monopoli statis.) Bukankah suatu situasi sebegini selalunya akan menyebabkan sesuatu persaingan sengit? Ini adalah sangat tidak berkemungkinan. Yang pertama, sebarang persaingan sengit antara syarikat akan memakan kos yang banyak dan berisiko, khususnya jika syarikat-syarikat tersebut telah mencapai suatu saiz yang besar (yang menjadi pentang kepada mereka untuk muncul sebagai penjamin keselamatan yang efektif bagi bakal klien masing-masing mereka sejak awal lagi). Lebih penting lagi, di bawah suatu sistem yang kompetitif di mana setiap syarikat bergantung kepada kesinambungan bagi pembiayaan pengguna secara sukarela, apa-apa pertempuran perlulah disokong oleh setiap pelanggan bagi syarikatnya masing-masing. Sekiranya terdapat hanya seorang yang menarik balik pembiayaannya kerana dia tidak yakin bahawa suatu pertempuran adalah diperlukan dalam sesuatu konflik tertentu, dengan segara akan ada tekanan ekonomi bagi syarikat tersebut untuk mencari suatu jalan penyelesaian yang aman untuk menghentikan konflik itu.[^30] Maka mana-mana pengeluar keselamatan yang kompetitif akan menjadi lebih berhati-hati mengenai melibatkan diri dalam mengambil langkah-langkah keras bagi menyelesaikan konflik. Sebaliknya, disebabkan resolusi konflik secara aman dikehendaki oleh pengguna, setiap satu pengeluar keselamatan akan lebih berusaha untuk menyediakannya kepada klien mereka masing-masing dan terlebih dahulu, bagi pengetahuan semua, menubuhkan proses arbitrari yang akan bakal mengemukakan diri dan kliennya apabila berlakunya ketidaksetujuaan mengenai penilaian tuntutan yang bercanggah. Dan maka suatu skim sebegini akan muncul kepada klien firma yang berlainan yang hanya berfungsi jika terdapat persetujuan di antara mereka mengenai langkah-langkah arbitrari ini, suatu sistem undang yang mengatur hubungan antara syarikat-syarikat yang akan diterima secara universal oleh klien bagi kesemua pengeluar keselamatan yang bersaing bakal berkembang secara semula jadi. Tambahan pula, tekanan ekonomi untuk menghasilkan peraturan yang mewakili suatu konsensus mengenai bagaimanakah konflik harus dikendalikan adalah jauh lebih susah. Di bawah suatu sistem kompetitif, penimbang tara bebas yang akan diamanahkan dengan tugas mencari penyelesaian damai bagi konflik akan bergantung kepada sokongan berterusan bagi dua syarikat yang terlibat dalam pertikaian di mana syarikat boleh dan akan memilih hakim yang berlainan jika salah seorang daripada mereka adalah cukup tidak berpuas hati dengan keputusan usaha arbitrari. Maka, hakim-hakim ini akan berada di bawah tekanan untuk mencari penyelesaian kepada masalah-masalah yang diamanahkan kepada mereka bahawa, kali ini bukannya berkenaan dengan aspek prosedur undang-undang tetapi adalah merupakan kandungannya, yang boleh diterima oleh kesemua klien bagi firma yang terlibat.[^31] Jika tidak, salah satu atau semua syarikat mungkin mengalami kehilangan pelanggan, dan maka mendorong firma-firma tersebut untuk mencari penimbang tara yang berlainan jika mereka memerlukan satu pada masa hadapan.[^32]

Tetapi bukankah ia adalah berkemungkinan berlaku di bawah suatu sistem yang kompetitif untuk suatu firma pengeluaran keselamatan menjadi suatu syarikat yang melanggar undang-undang—suatu firma, yang di mana, disokong oleh kliennya sendiri, mula bersikap agresif terhadap orang lain? Pastinya terdapat tiada cara untuk menafikan bahawa perkara sebegini adalah berkemungkinan, sekalipun ia harus ditekankan bahawa di sini seseorang itu adalah berada di dalam bidang sains sosial empirikal dan tiada sesiapa yang boleh tahu perkara sebegini dengan pasti. Namun implikasi tersirat bahawa kemungkinan di mana suatu firma keselamatan boleh menjadi suatu syarikat yang melanggar undang-undang telah walau bagaimanapun menunjukkan terdapat suatu kekurangan yang teruk berada di dalam falsafah dan ekonomi suatu perintah sosial kapitalis tulen adalah merupakan falasi.[^33]

Yang pertama, haruslah diingatkan bahawa mana-mana sistem sosial, suatu perintah sosialis-statis adalah tidak kurang daripada suatu ekonomi pasaran tulen, bergantung kepada kewujudannya yang berterusan terhadap pendapat umum dan pendapat umum di mana-mana kerjaan pada apa-apa masa boleh menyingkirkan apa yang boleh atau tidak boleh berlaku dan juga apa yang lebih berkemungkinan atau tidak berkemungkinan untuk berlaku. Pendapat umum kerajaan di Jerman Barat, sebagai contohnya, menjadikannya berkemungkinan rendah atau malah tidak berkemungkinan bagi suatu sistem sosialis-statis jenis Soviet sekarang boleh dilaksanakan pada orang Jerman Barat. Kekurangan sokongan orang ramai bagi suatu sistem sebegini akan menyebabkan kegagalannya dan membuatkannya runtuh. Lebih-lebih lagi adalah lebih tidak berkemungkinan bahawa mana-mana percubaan untuk melaksanakan suatu perintah jenis Soviet akan boleh diharapkan supaya berjaya dalam kalangan orang Amerika, berdasarkan pendapat umum orang Amerika sendiri. Maka, supaya kita dapat melihat masalah syarikat yang melanggar undang-undang yang benar, soalan di atas haruslah diubah suai menjadi bahawa: Betapa berkemungkinannya peristiwa sebegini akan berlaku dalam sesuatu masyarakat yang tertentu dengan pendapat umum kerajaan mereka yang tertentu? Dirumuskan dengan cara ini, adalah jelas bahawa jawapannya adalah ia berbeza untuk masyarakat yang berlainan. Bagi sesetengah orang, seperti yang dicirikan oleh idea-idea sosialis yang telah berakar umbi dalam kalangan masyrakat, berkemungkinan besar akan munculnya semula syarikat-syarikat yang bersifat agresif, dan bagi masyarakat yang lain kemungkinan berlakunya perkara sebegini adalah lebih rendah. Tetapi, betulkah prospek suatu sistem pengeluaran keselamatan yang kompetitif dalam mana-mana kes sahaja akan menjadikannya lebih baik ataupun lebih buruk berbanding dengan suatu sistem statis yang berterusan? Marilah kita melihat, misalnya, di Amerika Syarikat pada masa ini. Mengandaikan disebabkan oleh suatu peraturan perundangan, kerajaan telah menghapuskan haknya untuk menyediakan keselamatan dengan dana percukaian dan suatu sistem pengeluaran keselamatan yang kompetitif telah diperkenalkan. Memandangkan pendapat orang ramai kerajaan, apakah kemungkinan bahawa pengeluar yang melanggar undang-undang akan muncul, dan apakah yang akan terjadi jika mereka muncul? Jelasnya, jawapannya akan bergantung kepada reaksi orang ramai terhadap keadaan yang berubah ini. Oleh itu, maklum balas yang pertama bagi mereka yang mencabar idea bahawa mewujudkan suatu pasaran bebas bagi keselamatan adalah: Bagaimana dengan anda? Apakah reaksi anda? Adakah ketakutan anda terhadap syarikat-syarikat yang melanggar undang-undang ini bermakna anda akan keluar dan melakukan perdagangan dengan sesuatu pengeluar keselamatan yang bersifat agresif terhadap orang lain dan harta benda mereka, dan adakah anda akan terus menyokongnya jika ia telah melakukan demikian? Pastinya para pengkritik akan terdiam oleh serangan balasan ini. Tetapi yang lebih penting daripada ini adalah cabaran sistematik yang tersirat dalam serangan balasan peribadi ini. Dengan jelas bahawa, perubahan yang dihuraikan dalam situasi ini akan menyebabkan suatu perubahan dalam struktur kos-manfaat yang semua orang akan menghadapi apabila seseorang perlu untuk membuat sesuatu keputusan. Sebelum memperkenalkan suatu sistem kompetitif bagi pengeluaran keselamatan, ia adalah sah untuk mengambil bahagian dalam dan menyokong agresi (kerajaan). Sekarang suatu aktiviti sebegini adalah salah di sisi undang-undang. Maka, berdasarkan hati nurani seseorang, yang menjadikan setiap keputusan kelihatan lebih atau kurang memakan kos (contohnya, lebih atau kurang selaras dengan prinsip seseorang masing-masing mengenai tingkah laku yang betul), menyokong sesuatu firma yang telah terlibat dalam mengeksploitasikan orang lain yang tidak enggan untuk menyokong tindakannya akan menjadi lebih memakan kos berbanding dengan sebelumnya. Memandangkan fakta ini, ia mestilah diandaikan bahawa bilangan orang (termasuklah mereka yang sebaliknya akan dengan mudah memberikan sokongan mereka kepada kerajaan) yang akan membelanjakan wang mereka untuk menyokong suatu firma yang komited untuk melakukan perniagaan yang jujur akan meningkat di mana-mana kes bahawa eksperimen sosial ini diulang. Sebaliknya, bilangan orang yang masik komited terhadap suatu dasar eksploitasi—untuk mendapat keuntungan dengan perbelanjaan orang lain—akan menurun. Betapa drastiknya kesan ini tentunya akan bergantung kepada pendapat umum kerajaan. Seperti contohnya dalam tangan—Amerika Syarikat, di mana teori harta tanah semula jadi adalah sangat meluas dan diterima sebagai suatu etika persendirian, falsafah libertarian merupakan ideologi yang telah digunakan sejak pengasasan negara dan ini telah menyumbang kepada ketinggian tahap yang dicapainya sekarang[^34]— kesannya dengan semula jadi adalah amat jelas. Sehubungannya, firma pengeluaran keselamatanyang komited kepada falsafah untuk melindungi dan menguatkuasakan undang libertarian akan menarik sebahagian besar sokongan awam dan bantuan kewangan. Dan walaupun benar kata bahawa sesetengah orang, dan di antara mereka khususnya mereka yang telah mendapat keuntungan di bawah perintah lama, berkemungkinan untuk terus menyokong suatu polisi agresi, ia adalah tidak berkemungkinan bahawa mereka akan mempunyai bilangan orang malah kekuatan kewangan yang cukup untuk berjaya membuat demikian. Sebaliknya, apa yang mungkin berlaku ialah syarikat-syarikat yang jujur akan mengembangkan kekuatan yang diperlukan—secara persendirian ataupun dalam suatu usaha gabungan dan disokong dalam usaha ini oleh pelanggan mereka yang sukarela—untuk memeriksa mana-mana kemunculan pengeluar yang melanggar undang-undang dan memusnahkan mereka di mana dan bila-bila sahaja jika mereka telah menjadi kewujudan.[^35]

[^26]: Merangkumi Molinari, *Pengeluaran Keselamatan,* m.s. 13–14,

> Jika ... pengguna tidak mempunyai kebebasan untuk membiayai keselamatan di mana-mana saja yang dikehendakinya, anda dengan segera dapat melihat bahawa terdapat pembukaan kepada pekerjaan besar yang didedikasikan untuk kelonggaran dan pengurusan buruk. Proses keadilan akan menjadi lambat dan mahal, pihak polis disusahkan, kebebasan individu tidak lagi dihormati, harga keselamatan akan mengalami inflasi yang teruk dan dibahagikan secara tidak adil, mengikut kuasa dan pengaruh golongan atau kelas pengguna itu.

[^27]: Sila lihat karya sastera yang dipetik pada nota 22; juga merupakan Bruno Leoni, *Kebebasan dan Undang-undang* (Princeton, N.J.: D. Van Nostrand, 1961); Joseph Peden, “Hak Harta Tanah dalam Undang-undang Celtic Irish,” *Jurnal Pengajian Libertarian* 1, no. 2 (1977).

[^28]: Sila lihat Terry L. Anderson dan Peter J. Hill, “Eksperimen Orang Amerika dalam Anarko-Kapitalisme: Wild West, Yang *Tidak* Sebegitu Liar,” *Jurnal Pengajian Libertarian* 3, no. 1 (1980).

[^29]: Bagi yang berikut, sila lihat Hans-Hermann Hoppe, *Eigentum, Anarchie, und Staat* (Opladen: Westdeutscher Verlag, 1986), bab 5.

[^30]: Membandingkan ini dengan dasar kerajaan mengenai penglibatan dalam pertempuran tanpa mendapat sokongan sengaja daripada semua pihak kerana ia berhak untuk mengenakan percukaian kepada orang ramai; dan tanyalah diri sendiri anda adakah risiko perperangan akan menjadi lebih rendah atau lebih tinggi jika seseorang mempunyai hak untuk berhenti membayar cukai sebaik sahaja seseorang itu mempunyai perasaan bahawa pengendalian hal ehwal luar negara oleh kerajaan adalah tidak disukai olehnya.

[^31]: Dan boleh diperhatikan di sini sekali lagi bahawa norma-norma yang menggabungkan tahap kesepakatan yang paling tinggi adalah, tentu sahaja, mereka yang telah dianggap oleh argumentasi dan di mana penerimaannya akan memastikan konsensus adalah berkemungkinan pada apa perkara sahaja, seperti yang dinyatakan di atas.

[^32]: Sekali lagi, membandingkan ini dengan hakim yang digaji oleh kerajaan yang di mana, kerana mereka dibayar daripada percukaian dan secara relatifnya bebas daripada kepuasan pengguna, dapat menyampaikan penghakiman yang jelas tidak dapat diterima sebagai adil oleh semua orang; dan tanyalah diri anda sendiri bahawa adakah risiko tidak dapat menemui kebenaran dalam kes tertentu akan menjadi lebih rendah atau lebih tinggi jika seseorang itu mempunyai mungkin mengalami tekanan ekonomi apabila seseorang itu mempunyai perasaan bahawa hakim tersebut pada suatu hari mungkin harus membuat penghakiman dalam kes sendiri, tidak berhati-hati secukupnya dalam menghimpunkan dan menilai fakta-fakta bagi sesuatu kes, atau semata-mata merupakan seorang penjahat yang teruk. 

[^33]: Sila lihat yang berikut khususnya Rothbard, *Untuk Suatu Kebebasan yang Baru*, m.s. 233ff.

[^34]: Sila lihat Bernard Bailyn, *Asal Ideologi bagi Revolusi Orang Amerika* (Cambridge, Mass.: Akhbar Universiti Harvard, 1967); Jackson Turner Main, *Anti-Federalis: Kritik bagi Perlembagaan* (Chapel Hill: Akhbar Universiti North Carolina, 1961); Murray N. Rothbard, *Terkandung dalam Kebebasan* (New Rochelle, N.Y.: Rumah Arlington, 1975–1979).

[^35]: Secara semula jadinya, syarikat insurans akan mengandaikan suatu peranan yang khususnya penting dalam memeriksa kemunculan syarikat-syarikat yang melanggar undang-undang. Ambil perhatian Morris dan Linda Tannehill (*Pasaran Kebebasan*, m.s. 110–11):

> Syarikat-syarikat insurans, suatu sektor yang sangat penting dalam mana-mana ekonomi yang benar-benar bebas, akan mempunyai suatu insentif khas untuk tidak bersekutu diri mereka dengan mana-mana syarikat yang bersifat agresif dan, sebagai tambahannya, membawa kesemua pengaruh perniagaan mereka yang besar untuk menentangnya. *Keganasan agresif menyebabkan kerugian dalam nilai*, dan industri insurans akan mengalami kos yang besar dalam kebanyakan kerugian nilai sedemikian. Seseorang yang bersifat agresif yang tidak terkawal adalah suatu liabiliti berjalan, dan tiada syarikat insurans, bagaimanapun jauhnya sudah menghilangkan agresi asalnya, akan ingin menanggungkan risiko bahawa dia berkemungkinan untuk bertindak agresif terhadap salah seorang kliennya. Selain itu, seseorang yang bersifat agresif dan mereka yang bersekutu dengan mereka adalah lebih cenderung untuk terlibat dalam situasi keganasan dan adalah, maka, risiko insurans yang buruk. Sebuah syarikat insurans mungkin akan menolak liputan kepada mereka sedemikian daripada pandangan jauh mereka untuk meminimumkan kerugian yang mungkin disebabkan oleh agresi mereka pada masa depan. Tetapi walaupun syarikat itu tidak termotivasi oleh pandangan jauh mereka, ia masih terpaksa untuk meningkatkan nilai premium mereka secara drastik atau membatalkan liputan mereka sama sekali untuk mengelakkan daripada mengambil risiko tambahan yang digunakan dalam kecenderungan mereka untuk melakukan keganasan. Dalam ekonomi yang kompetitif, tiada syarikat insurans yang mampu terus meliputi mereka yang bersifat agresif dan bagi mereka yang telah berurusan dengan seseorang yang bersifat agresif, untuk melepaskan kos kepada pelanggannya yang jujur; ia tidak lama lagi akan kehilangan pelanggan-pelanggan ini kepada firma yang lebih mempunyai reputasi bahawa mampu mengenakan caj yang jurang bagi liputan insurans mereka.
