Ia adalah tidak sukar untuk menggambarkan kesahihan kesimpulan ini jika seseorang itu menganggapkan semua kes percukaian atas aset kewangan yang mempunyai kesamaan. Aset ini semata-mata hanya diperoleh dan dipegang kerana mereka boleh membeli aset bernilai yang lain pada masa akan datang. Mereka tidak mempunyai nilai penggunaan intrinsik sendiri langsung (seperti dalam kes misalnya wang kertas fiat), atau nilai penggunaan sedemikian adalah tidak penting berbanding dengan nilai pertukaran (seperti dalam kes misalnya standard emas di mana wang juga mempunyai suatu—walaupun nilainya kecil—bagi nilai komoditi masing-masing). Sebaliknya, nilai yang dilampirkan kepada mereka adalah disebabkan oleh kuasa pembelian masa depan mereka. Tetapi jika nilai wang terdiri daripada perwakilan aset sedia ada pada masa depan yang lain, kesan-kesan percukaian atas wang akan menjadi jelas dengan serta-merta. Yang paling penting, bersempena dengan peningkatan utiliti marginal rekreasi atau penggunaan, percukaian sedemikian akan meningkatkan utiliti marginal aset masa depan tersebut. Perubahan dalam pergerakan insentif ini akan diterjemahkan oleh seseorang kepada percubaan yang semakin meningkat untuk memperoleh aset-aset ini dengan lebih cepat, dalam proses pengeluaran yang lebih sedikit memakan masa. Satu-satunya proses pengeluaran sekarang yang merupakan lebih pendek secara sistematik berbanding dengan yang memperoleh aset masa depan secara tidak langsung, melalui pengambilalihan wang pada tahap awal, adalah mereka yang memperolehnya melalui pertukaran langsung. Oleh itu, percukaian bermaksud bahawa perdagangan barter akan digantikan dengan lebih banyak oleh kaedah pengeluaran bulatan yang lebih panjang bagi pertukaran monetari. Tetapi sekali lagi, semakin beralih ke barter adalah merupakan suatu regresi kepada ekonomi primitivisme dan barbarisme. Ini adalah kerana pengeluaran untuk tujuan pertukaran barter menghasilkan keluaran yang sangat rendah bahawa manusia telah sebenarnya berkembang melampaui tahap perkembangan ini dan sebaliknya semakin beralih kepada dan memperluaskan sistem dengan tujuan pengeluaran-yang bertujuankan-pertukaran yang di mana, sambil memerlukan suatu masa menunggu yang lebih lama, menghasilkan pulangan yang jauh lebih besar bagi aset yang lebih banyak dan berbeza jenisnya ditarik ke dalam rangkaian kewangan. Setiap perbuatan percukaian bermakna langkah yang dipaksa untuk mundur dalam proses ini. Ia mengurangkan keluaran, mengurangkan tahap pembahagian tenaga kerja, dan membawa kepada pengurangan dalam integrasi sosial dan ekonomi (yang di mana, boleh diperhatikan, tidak mampu berlaku di seluruh dunia, sekiranya bukan untuk pertukaran monetari secara tidak langsung).

Tambahan pula, kecenderungan umum ke arah semakin mengamalkan mekanisma pertukaran secara langsung dan bukannya secara tidak langsung yang disebabkan oleh setiap rampasan wang yang bersifat paksaan juga mempunyai akibat yang sangat penting yang berkenaan dengan kaedah-kaedah pemerolehan wang itu sendiri. Seperti dalam kes bagi aset bukan monetari, peningkatan utiliti marginal wang bersempena dengan rekreasi-penggunaan juga menjadikannya lebih menarik secara relatif untuk memperoleh wang dengan cara yang lebih sedikit memakan masa. Berbanding dengan memperolehinya sebagai balasan bagi usaha-usaha produktif yang bernilai, iaitu, dalam rangkaian pertukaran yang saling menguntungkan, percukaian meningkatkan nilai insentif untuk memperolehinya dengan lebih cepat dan secara langsung, tanpa perlu untuk melalui kaedah-kaedah bulatan sedemikian yang menyusahkan seperti mengeluarkan dan menandatangani kontrak. Dari sedut pandangan suatu perspektif, ini bermakna seseorang akan mencuba lebih kerap untuk meningkatkan aset wang seseorang dengan hanya menyembunyikannya daripada pemungut cukai. Sebaliknya, kecenderungan yang semakin meningkat akan muncul untuk memiliki wang melalui rampasan yang bersifat paksaan—sama ada dalam bentuk haram yang dikenali sebagai mencuri, atau secara sah, dengan mengambil bahagian dalam permainan yang dikenali sebagai politik.[^9]

Setelah menyelesaikan analisis ekonomi umum ini yang mengenai kesan percukaian, di mana penulis buku teks ekonomi pada hari ini biasanya tidak suka berhadapannya sama sekali, biarkan saya sekarang beralih kepada apa yang biasanya dikatakan oleh mereka tentang kesan percukaian di bawah tajuk kejadian percukaian. Dengan merujuk kepada analisis kami yang sebelumnya, ia adalah mudah untuk mengesan cacat yang serius dalam keterangan sedemikian. Sesungguhnya, seseorang itu mesti akan jatuh ke dalam kesalahan dalam menangani perkara spesifiknya jika seseorang itu tidak peduli untuk mempelajari asas-asas, hal ini sebenarnya boleh dijangkakan dan bukan merupakan sesuatu kejutan langsung.

Keterangan standard bagi masalah kejadian percukaian tersebut selalunya paling boleh dicontohkan oleh sesuatu kes percukaian eksais atau percukaian jualan adalah seperti ini:[^10] Katakanlah cukai eksais atau cukai jualan telah dikenakan. Siapakah yang harus menanggung beban ini? Ia telah diiktirafkan—dan saya sudah tentulah tidak mempunyai hasrat untuk membantah kesahihan ini—bahawa dari segi suatu sudut pandangan sebenarnya tidak wujudnya persoalan yang boleh dipertikaikan bahawa pengguna mestilah berhadapan dengan impaknya, dan selalunya akan melakukan sedemikian. Tidak kira apa-apa kesan khusus bagi sesuatu cukai bagaimanapun, mestilah kes bahawa sama ada pengguna perlu membayar harga yang lebih tinggi untuk barangan yang sama dan taraf hidup mereka akan terjejas kerana ini, atau ia mestilah kes bahawa cukai mengenakan kos yang lebih tinggi kepada pengeluar, dan pengguna akan dihukum kerana keluaran yang lebih rendah yang dikelaukan. Walau bagaimanapun, dan dengan ini kita haruslah tidak bersetuju dengan ketara, maka boleh dikatakan bahawa sama ada atau tidak pengenaan cukai akan  membahayakan pengguna dengan cara sebelumnya atau kemudiannya adalah suatu soalan empirik yang terbuka, jawapannya sebenarnya bergantung kepada keanjalan permintaan untuk produk yang dikenakan cukai. Sekiranya permintaan itu adalah tidak elastik secukupnya, maka pengeluar akan mengalihkan keseluruhan beban kepada pengguna dalam bentuk harga yang lebih tinggi. Jika ia adalah sangat elastik, maka pengeluar akan menyerapkan cukai dalam bentuk kos pengeluaran yang lebih tinggi, dan jika beberapa bahagian dalam keluk permintaan adalah tidak elastik dan satu lagi yang lain adalah elastik (ini dikatakan secara empirikal adalah kes yang paling kerap berlaku), maka beban itu secara bagaimanapun akan perlu dikongsikan, dengan sebahagiannya dialihkan kepada pengguna dan yang lain jatuh kepada pengeluar.

Apakah yang salah dengan hujah seperti ini? Walaupun ia boleh diterangkan dalam beberapa istilah yang berbeza daripada apa yang saya gunakan dalam analisis terdahulu saya, seseorang itu tidak akan gagal dalam menyedari bahawa ia hanya sebenarnya menyatakannya semula, pada tahap perbincangan yang agaknya lebih spesifik, perkara apa yang telah ditunjukkan sebagai palsu pada tahap yang lebih umum: tesis bahawa percukaian mungkin atau tidak boleh mengurangkan pengeluaran produktif; bahawa tidak ada hubungan yang diperlukan di antara percukaian dan keluaran produktif; dan bahawa ia mestilah dipertimbangkan sebagai berkemungkinan secara empirik bahawa percukaian mungkin boleh mempengaruhi penggunaan secara eksklusif sementara pengeluaran masih tidak akan disentuh langsung. Untuk mengandaikan sebegini, sebagaimana yang diandaikan oleh keterangan buku teks mengenai kejadian percukaian, bahawa cukai boleh dialihkan ke hadapan, sama ada secara keseluruhan atau sebahagiannya sahaja, kepada pengguna adalah sama dengan mengatakan bahawa percukaian tidak boleh menjejaskan pengeluaran secara negatif. Kerana jika ada kemungkinan untuk mengalihkan sebarang jumlah cukai ke hadapan kepada pengguna, jumlah itu akan mewakili suatu “cukai bukan pengeluaran”, sesuatu cukai eksklusif ke atas penggunaan.[^11]

Untuk menolak analisis biasa oleh buku teks, seseorang hanya dapat kembali kepada perbincangan terdahulu kami yang mengakibatkan sesuatu kesimpulan bahawa apa-apa cukai yang dikenakan ke atas golongan orang yang dikekang oleh keutamaan masa mesti akan membawa impak negatif terhadap pengeluaran di atas dan melampaui apa-apa akibat negatif yang dimaksudkan olehnya bagi penggunaan. Walau bagaimanapun, saya akan memilih suatu laluan hujah yang agak berbeza di sini untuk menegaskan kandungan yang sama pada asasnya dan dengan itu mewujudkan tesis yang lebih spesifik bahawa tiada jumlah bagi apa-apa cukai boleh dialihkan kepada pengguna. Untuk menganggapkan yang sebaliknya adalah sama seperti menganggapkan sesuatu yang secara nyatanya mustahil.

Doktrin pengalihan ke hadapan bagi percukaian yang tidak masuk akal akan menjadi jelas sebaik sahaja seseorang cuba untuk menerapkannya kepada kes di mana seorang pelakon yang terus memainkan kedua-dua peranan—iaitu sebagai seorang pengeluar dan seorang pengguna. Bagi seseorang pengguna-pengeluar seperti ini, doktrin ini mencadangkan ketetapan sebegini: Jika dia berhadapan dengan suatu peningkatan dalam kos untuk mendapatkan beberapa barangan masa depan—sesuatu peningkatan, iaitu, yang dianggapkan sebagai suatu peristiwa yang meningkatkan kos olehnya sendiri—maka dia akan mengalihkan kos-kos yang tinggi ini kepada dirinya sendiri dalam suatu cara di mana sehingga dia bertindak balas dengan melampirkan nilai yang lebih tinggi kepada barangan yang akan diperolehinya, dengan itu memulihkan margin keuntungannya yang lama, dan selepas itu meninggalkan peranannya sebagai pengeluar yang tidak berubah dan tidak terjejas, dan memerlukan penyesuaian restriktif secara eksklusif di dalam peranannya sebagai seorang pengguna. Atau, dirumuskan secara lebih drastik, sejauh mana yang seiring dengan usaha nilai produktifnya, percukaian tidak membuat sebarang perbezaan bagi seseorang individu, kerana dia hanya mula untuk menyukai barangan yang dikeluarkan dengan lebih baik.

Penalaran secara terus-terang mendedahkan bahawa apakah yang menimbulkan perkara yang tidak masuk akal ini adalah sesuatu kekeliruan konsep yang asas: Doktrin pemindahan ke hadapan ini timbul daripada sifat tidak mengetahui bahawa dalam analisis seseorang, seseorang itu harus menganggap bahawa permintaan akan diberikan—dan bahawa perkara ini harus diandaikan kerana ia sebenarnya diberikan di mana-mana sahaja dalam bila-bila masa. Apa-apa analisis yang kehilangan jejak atas perkara ini adalah cacat, kerana jika seseorang itu menganggap bahawa permintaan telah berubah, maka segala-galanya akan menjadi mungkin: pengeluaran mungkin boleh meningkat, menurun, atau kekal tidak berubah. Jika saya merupakan seorang pengeluar teh dan teh telah dikenakan cukai dan jika diandaikan bahawa jadual permintaan untuk teh meningkat secara serentak, maka, secara semula jadi, terdapat kemungkinan bahawa adanya orang kini sanggup membayar harga yang lebih tinggi untuk mendapatkan teh berbanding dengan sebelum ini. Namun ini adalah jelas bukan pemindahan ke hadapan tetapi hasil daripada perubahan dalam permintaan. Untuk membentangkan kemungkinan ini di bawah tajuk analisis kejadian percukaian adalah merupakan karut secara terus-terang: sebenarnya ia adalah suatu analisis bagi persoalan yang berbeza secara keseluruhannya tentang bagaimana harga terjejas oleh perubahan permintaan dan tidak ada kena mengena dengan kesan percukaian. Kekeliruan di sini adalah dalam skala yang besar sama seperti apa yang akan ditemui jika seseorang itu “menentang” kenyataan bahawa satu epal dan epal yang lain adalah dua epal dengan mengatakan "Tidak, saya baru sahaja menambah suatu epal yang lain, dan lihat, tidak ada lagi dua tetapi terdapat tiga buah epal di sini”. Ia adalah sukar untuk melarikan diri dengan karut seperti ini dalam bidang matematik; dalam bidang ekonomi manakala, sesuatu doktrin yang tidak masuk akal adalah ortodoksinya.

Namun jika seseorang itu secara logik adalah komited untuk menganggap permintaan untuk diberikan apabila seseorang cuba untuk menjawab persoalan sama ada atau tidak percukaian boleh dialih ke hadapan, setiap cukai haruslah ditafsirkan sebagai satu peristiwa yang membawa impak secara eksklusif bagi pihak penawaran: ia akan mengurangkan penawaran yang dikawalkan oleh para pembekal.[^12] Sebarang kesimpulan yang lain akan menyebabkan suatu penolakan atas apa sahaja yang telah diandaikan sejak awal lagi—bahawa percukaian sememangnya telah dikenakan dan dilihat dari segi sedemikian oleh pengeluar. Untuk mengatakan bahawa hanya keluk penawaran telah dipindahkan setiap kali suatu cukai telah diekstrak (sementara keluk permintaan tetap sama seperti sebelumnya) adalah untuk mengatakan tiada apa-apa lagi daripada beban keseluruhannya sebenarnya harus diserap oleh para pembekal. Pastinya, pemindahan keluk penawaran ke kiri akan menyebabkan kenaikan harga dan para pengguna secara semula jadi akan dicederakan dengan perlu untuk membayar harga yang lebih tinggi ini dan hanya dapat membeli sejumlah barangan yang lebih kecil pada harga sedemikian.[^13] Namun, pengguna akan selalu dilukai oleh percukaian sudah tentu tidak harus diragukan lagi sebagai sesuatu yang seharusnya diingati. Walau bagaimanapun, adalah merupakan suatu tanggapan salah untuk berfikir bahawa harga yang lebih tinggi ini adalah pemindahan beban cukai daripada pengeluar kepada pengguna. Sebaliknya, pengguna dilukai di sini "hanya" oleh keburukan yang dilakukan kepada pengeluar yang, walaupun harga yang tinggi dikenakan untuk bekalan mereka, mesti menanggung beban tersebut.[^14] Seseorang mesti bertanya kepada diri sendiri mengapakah, sekiranya seseorang usahawan boleh sebenarnya memindahkan sebarang jumlah beban percukaian daripada diri sendirinya dan kepada para pengguna, dia sepatutnya tidak akan melakukannya dengan mengenakan cukai ke atas diri sendirinya secara sukarela dan bukan menunggu cukai paksaan yang sebenarnya untuk dikenakan pada masa akan datang! Jawapannya adalah jelas: Pada setiap masa dia terkekang dalam aktiviti penentuan harganya atas permintaan sebenar yang diberikan. Harga yang ditetapkan oleh sesiapa usahawan sahaja adalah ditetapkan dengan jangkaan bahawa harga yang lebih tinggi daripada yang dipilih olehnya sebenar akan menghasilkan jumlah pendapatan yang lebih rendah. Kalau bukan sebegini, jika dia menjangkakan harga yang lebih tinggi untuk membawa pendapatan yang lebih besar, dia akan menaikkannya. Selagi usahawan menjangkakan permintaan adalah tidak elastik dalam rantau apa jua harga yang sedang dipertimbangkan, dia akan mengambil kesempatan mengenai perkara ini dan memilih harga yang lebih tinggi. Dia akan berhenti menaikkan harga dan menetapkan sesuatu harga yang tertentu kerana harapannya telah diperbalikkan dan dia menjangkakan keluk permintaan di atas harga ini menjadi elastik. Harapan ini mengenai bahagian tidak elastik dan elastik bagi keluk permintaan adalah tidak berubah sama sekali jika usahawan tersebut berhadapan dengan percukaian. Kemudiannya seperti masa sekarang, dia menjangkakan harga yang lebih tinggi untuk menghasilkan kerugian dalam pendapatan. Oleh itu, adalah jelas tidak dapat dinafikan untuk membantah bahawa dia boleh melepaskan beban percukaian. Sebenarnya, jika sebagai akibat daripada bekalan yang dikurangkan, harga kini akan meningkat, pergerakan meningkat ini mesti menjadi sebahagian elastik bagi keluk permintaan, dan usahawan itu dengan pastinya harus membayar harga penuh itu dalam bentuk pendapatan yang berkurang. Sebarang kesimpulan yang lain adalah cacat secara logiknya. Hanya jika usahawan menjangkakan sesuatu perubahan dalam permintaan yang berlaku pada serentak dengan percukaian, maka dia boleh mengubah harganya tanpa menyebabkan kerugian. Jika dia menjangkakan permintaan untuk meningkat, sebagai contohnya, bahawa akan terdapat suatu regangan yang tidak elastik dan bukannya yang elastik bagi keluk permintaan atas harga pada masa sekarang, dia akan dapat menaikkannya tanpa dikenakan hukuman. Sekali lagi, ini bukan merupakan pemindahan percukaian ke hadapan. Ini merupakan peningkatan dalam permintaan. Dengan atau tanpa percukaian, usahawan tersebut akan turut bertindak dengan cara yang sama. Percukaian tidak ada kaitan langsung dengan perubahan harga sedemikian. Dalam mana-mana kes sahaja, cukai mesti dibayar secara eksklusif dan sepenuhnya oleh para pembekal bagi barangan yang dikenakan cukai.[^15]

[^9]: Di sini sekali lagi apa yang telah dijelaskan dalam suatu perhubungan yang agak berbeza dalam nota 7 di atas telah menjadi lebih jelas: mengapakah ia adalah satu kesilapan asas untuk berfikir bahawa percukaian mungkin mempunyai suatu kesan “neutral” kepada pengeluaran sedemikian sehingga apa-apa kesan “negatif” atas *pembayar* cukai boleh dipampas dengan kesan “positif” yang berkaitan dengan *pembelanjaan* percukaian. Apakah yang terlepas pandang dalam penafsiran sedemikian ini adalah pengenalan percukaian bukan hanya bermaksud bahawa ia memihak kepada mereka yang bukan merupakan pengeluar dengan mengorbankan para pengeluar. Ia berubah secara serentak, bagi kedua-dua pihak pengeluar dan bukan pengeluar, kos yang dikenakan atas kaedah yang berbeza untuk memperoleh sesuatu pendapatan, maka ia adalah agak kurang mahal untuk memperoleh suatu pendapatan tambahan melalui cara yang bukan produktif, iaitu, tidak melalui sebenarnya mengeluarkan lebih banyak barang tetapi dengan melibatkan diri dalam proses pengambilalihan yang tidak bersifat kontrak bagi barangan yang sudah dikeluarkan. Sekiranya struktur insentif yang berbeza sebegini telah digunakan bagi sesuatu populasi penduduk yang tertentu, maka panjang struktur pengeluaran semestinya akan dipendekkan, dan suatu penurunan dalam pengeluaran barang yang dikeluarkan mesti berlaku. Sila lihat juga ini oleh Hans-Hermann Hoppe, *Teori Sosialisme dan Kapitalisme* (Boston: Penerbit Akademik Kluwer, 1989), bab 4.

[^10]: Sila lihat sebagai contohnya William Baumol dan Alan Blinder, *Ekonomi: Prinsip dan Polisi* (New York: Harcourt Brace Jovanovich, 1979), m.s. 636ff.; Daniel R. Fusfeld, *Ekonomi: Prinsip Ekonomi Politik*, edisi ke-3. (Glenview, Ill.: Scott, Foresman, 1987), m.s. 639ff.; Robert Ekelund dan Robert Tollison, *Mikroekonomi*, edisi ke-2. (Glenview, Ill.: Scott, Foresman, 1988), m.s. 463ff. dan 469f.; Stanley Fisher, Rudiger Dornbusch, dan Richard Schmalensee, *Mikroekonomi*, edisi ke-2. (New York: McGraw Hill, 1988), m.s. 385f.

[^11]: Mengenai kemungkinan bagi sesuatu percukaian penggunaan yang tulen sila lihat juga Rothbard, *Kuasa dan Pasaran*, m.s. 108ff.

[^12]: Baumol dan Blinder, *Ekonomi: Prinsip dan Polisi*, m.s. 636, mengemukakan bahawa keluk *permintaan* sebagai sesuatu yang berubah disebabkan oleh percukaian.

[^13]: Untuk mengelakkan sebarang salah faham, maka: sejauh mana analisis buku teks bagi kejadian percukaian menunjukkan bahawa fakta mereka ini adalah sudah tentunya betul. Ia adalah sebenarnya interpretasi fenomena ini yang diberikan oleh mereka adalah bersifat keliru secara asasnya!

[^14]: Sila lihat kandungan ini juga Rothbard, *Manusia, Ekonomi, dan Kerajaan*, m.s. 809.

[^15]: Sekiranya sesuatu percukaian tidak secara langsung menjejaskan penawaran sama sekali, seperti yang boleh berlaku dalam jangka masa pendek, maka ia akan mengikuti seperti yang dikemukakan oleh analisis di atas bahawa harga yang dikenakan tidak akan berubah sama sekali. Untuk menaikkannya sebagai tindak balas kepada percukaian akan sekali lagi bermaksud bahawa untuk menolaknya ke suatu rantau elastik bagi keluk permintaan. Dalam jangka masa panjang, penawaran itu perlu dikurangkan secara relatif dan harga mesti bergerak kepada rantau ini. Dalam mana-mana kes, tiada pemindahan ke hadapan akan berlaku. Lihat juga ini Rothbard, *Manusia, Ekonomi, dan Kerajaan*, m.s. 807ff.; idem, *Kuasa dan Pasaran*, m.s. 88ff.
