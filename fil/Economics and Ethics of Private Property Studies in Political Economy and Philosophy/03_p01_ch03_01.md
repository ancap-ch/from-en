## Pagbabangko, Estado ng Bansa, at Politikang Internasyunal: Isang Sosyolohikal na Pagbabagong-tatag sa Kasalukuyang Ekonomikong Kaayusan

### Salapi at Pagbabangko

Upang maipaliwanag ang paglitaw ng barter, kinakailangan ang wala ng hihigt pa sa isang makitid na pagsasakahulugan ng pansariling interes. Tulad ng pagpili ng tao sa mas maraming mapagpipiliian ng produkto kaysa kakaunti, mas pipiliin niya ang barter at paghahati-hati ng gawain upang matustusan ang sariling pamumuhay.

Ang paglitaw ng salapi mula sa barter ay mula sa kaparis na makitid na pansariling interes, kung ang isang tao ay napabilang sa isang ekonomiya ng barterl at pinili ang isang mataas patungong mababang pamantayan ng pamumuhay, kanyang pipiliin ang isang karaniwang daluyan ng palitan. Sa pagpili ng salapi maaari niyang daigin ang pangunahing paghihigpit na ipinapataw sa pakikipagpalitan ng isang ekonomiyang barter, i.e., na nangangailangan ng pagkakaroon ng isang dobleng magkahalintulad na pagkakataon ng ninanais. Sa tulong ng salapi ang posibilidad ng pakikipagpalitan ay lumalawak. Ang bawat produkto ay maaring ipalit sa isa pang produkto, malaya mula sa mga dobleng magkahalintulad na pagkakataon at hindi perpektong mga dibisibilidad. At dito sa pinalawak na kakayahang makipagpalitan ang halaga ng bawat isang produkto sa kanyang pagmamay-ari ay tumataas.

Kung ang isang tao ay napabilang sa ekonomiya ng pakikipagpalitan, pinipilit siya ng sariling interes na humanap pa ng partikular na maibebentang produkto na may kaakit-akit na katangiang pansalapi gaya ng dibisibilidad, tibay, madaling makilala, madaling dalhin at kasalatan, at upang gamitin ang mga kalakal hindi para sariling kapakanan kundi para gamitin ang mga ito bilang pamamaraan ng pakikipagpalitan. Ang sarili niyang interes ang pipili ng kalakal bilang kanyang daluyan ng pakikipagpalitan na siyang karaniwang ginagamit din naman ng iba,. Sa katanuyan, katangian ng salapi na pangasiwaan ang palitan, upang palawakin ang hanay ng posibilidad ng palitan, at upang sa gayon ay mapataas ang halaga ng isang produkto ( hanggang sa lawak na itoy makitang nakapabilang na sa isang ekonomiyang palitan). Samakatuwid, mas higit na malawak na ginagamit ang isang produkto, mas higit nitong maipapamalas ang katangian nitong pangsalapi. Hinihimok ng walang anuman kundi ng makitid na pansariling interes, palaging mas pipiliin ng tao ang isang mas pangkalahtang at, kung posible, isang pang-unibersal na daluyan ng palitan patungo sa isang mas hindi pangkalahatan at pang-unibersal. Kung mas karaniwan ang isang salapi, mas malawak ang merkado kung saan ang isa ay kabilang, mas rasyonal ang halaga at kalkulasyon ng gastos ng isang tao (mula sa pananaw ng isang nagnais-nais ng ekonomoking pagsasama-sama at pagpapalwak ng yaman), mas higit ang kapakinabangan na ang isang tao ang aani mula sa paghahati-hati ng paggawa.[^1]

Base sa karanasan, siyempre, ang produkto na minsan ng napili bilang "best-because-most-universal-money" ay ginto. Nang walang pamimilit ng pamahalaan ang ginto ang muling mapipili sa nakikitang hinaharap bilang isang produkto na pinakanagpapamalas ng katangian ng salapi. Ang pansariling interes ang magbubunsod sa lahat na piliin ang ginto— bilang isang unibersal na ginagamit na daluyan ng palitan—kumpara sa iba pang salapi. Hanggang sa lawak na ang bawat indibidwal ay nakikita ang kanyang sarili at ang kanyang pagmamay-ari bilang kasapi sa isang ekonomiyang palitan, mas pipiliin niya ang ang akawnting sa paraan ng ginto kaysa iba pang anyo ng salapi, dahil ang unibersal na pagtanggap sa ginto ay nabubunsod sa isang akawnting bilang ang pinakakumpletong pagpapahayag ng opportunidad ng paggastos ng isang tao, at samakatuwid ay nagiging gabay sa isang tao para sa kanyang pagsubok na mapalawak pa ang kanyang yaman. Ang lahat ng iba pang salapi ay mabilis na maaalis sa paggamit, dahil kahit anumang mas mababang uri kaysa sa unibersal at pang-internasyunal na salapi gaya ng ginto—gaya ng pambansa at rehiyonal na salapi,—ay sasalungatin ang mismong layunin ng pagkakaroon ng salapi sa simula pa lamang. Ang salapi ay naimbento ng isang taong may sariling interes upang mapalawak ang kanyang yaman sa pamamagitan ng pagsasapabilang ng kayang sarili sa isang lumalawak at tiyak na unibersal na merkado. Sa paghabol sa pansariling interes, ang mga pambansa at pangrehiyon na mga salapi ay mabilisang di na makakalaban pa at mapapalitan ng ginto, dahil tanging ginto ang magbubunsod sa pagkakabuo ng ekonomikong pagsasama-sama at ang merkado nito ay pandaigdigan, sa gayon ay tinutupad nito ang pinakakatangian ng salapi bilang pangkaraniwang daluyan ng.[^2]

Ang paglitaw ng salapi, ng lalong umiinam na mga salapi, at sa huli ng isang pang-unibersal na salapi, ang ginto, ang siyang nagpalaya sa mga produktibong enerhiya na noon ay nananatiling bigo at walang ginagawa dahil sa paghihigpit-ng-dobleng-magkahalintulad na pagkakataon-ng-ninanais sa proseso ng mga palitan (gaya ng palitan ng mga nagpapaligsahang salapi na may malayang pabago-bagong antas). Sa ilalim ng barter ang merkado para sa produkto ng prodyuser ay hinahadlangan sa mga pagkakataon ng dobleng makahalintulad na pagkakakataon na naisin. Kung saan ang lahatt ng presyo ay nasa tuntunin ng ginto, ang merkado ng prodyuser ay madalas na malawak at tumatagal ang epekto na hindi tinatakdaan sa anumang kawalan ng dobleng magkahalintulad na pagkakataon sa isang pangdaigidigang saklaw. Alinsunod dito, tumataas ang produksyon—at mas tumataas pa sa tulong ng ginto kumpara sa kahit ano pa mang uri ng salapi. Sa tumataas na produksyon ang halaga ng salapi ay tumataas; at mas tumataas ang kakayahang bumili ng salapi ay mas bumababa ang demand sa hindi paggamit nito. pinapababa ang epektibong antas ng pagkagustong isang tao (ang orihinal na antas ng interes), at humahantong sa pormasyon ng tumataas na capital. Ang umaangat na paikot-ikot na proseso ng pag-unlad ng ekonomiya ay nagaganap na.

Ang pag-unlad na ito ang bumuo ng paglitaw ng mga bangko bilang isang dalubhasang intitusyon na humawak ng pananalapi. Sa isang banda, lumalapit ang mga bangko upang tugunan ang tumataas na demand sa pag-sasaingat, pagsasalipat at pagsasalinis ng salapi. Sa kabilang banda naman, tinutugunan nito ang tumataas na mahalagang katangian ng pangangasiwa ng palitan sa pagitan ng kapitalista (mga nag-iipon) at entreprenyur (namumuhunan), sa totoo lang kailangang gumawa ng halos kumpletong pagsasahiwalay ng paggawa sa pagitan ng mga papel na ito. Bilang institusyon ng mga deposito at sa partikular bilang institusyon ng pag-iipon at pangungutang, ang mga bangko ay mabilis na inaasahang kukunin ang ranggo bilang sentrong ugat ng isang ekonomiya. Sa kadalasan, ang spatial at temporal na alokasyon at ang koordinasyon ng ekonomikong pinagkukunang yaman at gawain ay siyang gumaganap bilang tagapamagitan sa loob ng mga bangko; at sa pangangasiwa ng ganitong koordinasyon ang paglitaw ng mga bangko ay nagpapahiwatig pa rin ng isang pampasigla para sa paglago ng ekonomiya.[^3]

Habang ito ay nasa ekonomikong interes ng lahat na dapat mayroong isa lamang unibersal na salapi at isa lamang yunit ng akawnt, at ang tao sa kanyang paghabol sa pagpapalawak ng yaman ay hindi titigil hanggang ang kanyang hangarin ay maabot, ito ay salungat sa nasabing interes na dapat may isang bangko o isang makamonopolyong sistemang pagbabangko. Sa halip, iniuutos ng pansariling interes na dapat bawat bangko ay gagamit ng isang unibersal na salapi—ginto— ng sa gayon ay wala ng kompetisyon sa pagitan ng magkakaibang mga salapi, subalit yaong malayang kompetisyon sa pagitan ng mga bangko at sistemang pagbabangko, lahat ng ito ay dapat gumagamit ng ginto. Lamang hanggat ang libreng pagpasok sa mga pagbabangko ay umiiral ay laging magkakaroon ng kahusayan sa paggastos dito gaya ng sa kahit anumang negosyo; subalit lamang hanggat ang kompetisyon na ito ay may kinalaman sa mga serbisyo na ibinibigay sa mga tuntunin ng isa at sa parehong kalakal na salapi ay saka pa lamang maisasakatuparan ng malayang pagbabangko ang tunay na silbi ng salapi at pagbabangko.i.e., pagpapasinaya ng ekonomikong pagsasama-sama sa halip na paghihiwa-hiwalay, ng sa pagpapalawak ng merkado at pagpapalaki ng paghahati ng paggawa kumpara paghihigpit dito, ng sa pagbibigay halaga at pag-akawnt ng gastos higit sa mas mababang rasyonal, at gayondin sa pagpapataas kaysa pagpapababa ng ekonomikong yaman. Ang paniniwala sa kompetisyon sa pagitan ng mga salapi ay isang *contradiction in adjecto*. Sa makatotohanang pananalita, ang isang sistema ng pananalapi na may kalabang salapi ng pabago-bagong rates ay isap a ring sistema ng (bahagyang) barter, naguguglumihanan sa suliranin ng pangangailangan ng magkahalintulad na pagkakataon ng naisin upang magkaroon ng (iilang) pagpapalitan. Ang pagkakaroon ng ganitong sistema ay nagpapasawalang saysay sa tunay na layunin ng salapi.[^4] Malayang tinutugis ang personal na sariling interes, agad-agad itong iiwan ng tao—at ito ay pundamental na di pagkakaunawa patungkol sa esensya ng salapi kung saan iisipin ang malayang merkado hindi lamang sa pagkakataon ng nagpapaligasahang mga bangko kundi gayondin maging sa nagpapaligsahang mga salapi.[^5] Ang mga may kakayahang makipagpaligsahang na mga salapi ay hindi bunga ng malayang aksyon ng merkado kundi dahil sa walang paltos na resulta ng pamimilit, ng pampamahalaang ipinataw na balakid na ipinuwesto sa makatwirang ekonomikong pag-uugali.

Habang umuusbong ang malayang pagbabangko na nakabase sa pamantayan ng unibersal na ginto, ang tunguhin na maabot ang pinakamahusay na solusyon sa pagsasaugnay at pangangasiwa ng palitang interspatial at intertemporal sa loob ng balangkas ng pandaigidigang merkado ay naisagawa. Ang presyo para sa serbisyo ng pagsasa-iingat, pagsasabyahe at pagsasalinis ng salapi, gayondin sa pagsusulong ng salapi sa mga kontrata-de-oras ay maaaring bumagsak sa posibleng pinakamababang lebel sa ilalim ng rehimen ng malayang pagpasok. At dahil ang mga presyong ito ay maaaring ipahayag sa pamamagitan ng isang unibersal na salapi, maaari nitong salaminin ang pinakamababang gastos ng pagbibigay ng pinagsama-samang serbisyo merkado.

Sa pagpapatuloy, ang kompestisyon pambangko kasabay ng katotohanan na ang salapi ay umusbong bilang isang kalakal—gaya ng ginto—bilang karagdagan sa halaga nito bilang salapi na may halagang kalakal at samakatuwid ay hindi maaaring iprodyus ng walang makabuluhang kost-ekspendityur, ay nagbibigay din ng pinakamahusay na posibleng pangangalaga laban sa mapanlinlang na pagbabangko.

Bilang isang institusyong depositohan ng salapi, ang mga bangko—gaya ng ibang mga institusyon na nagdedeposito ng mga maaaring ipalit na kalakal gayon naman ay higit sa kaso ng mga bangko dahil sa espesyal na papel ng kalakal na salapi—ay natutukso na mag-isyu ng "pekeng" resibo, i.e., ang mga tala ng deposito na hindi sakop ng totoong salapi, sa lalo't madaling panahon na ang mga talang bangko na ito ay kunin ang papel ng mga pamalit pera at itunuring ng mga kaanib ng merkado bilang di mapag-aalinlanganang katumbas ng tunay na dinepositong salapi. Sa ganitong sitwasyon, sa pag-iisyu ng peke o legal na talang bangko na hindi pisikal na makilalang iba sa tunay na kahalili nito, ang bangko ay maaaring—nakapanlilinlang at sa ikasasakripisyo ng iba—pataasin ang sarili nitong yaman. Direkta itong maipambibili ng mga kalakal ang mga naturang pekeng tala na ito at sa gayon ay mas pinayayabong ang sarili nito sa kaparehas na paraang isiginawa ng sinumang maaring manlinlang. Ang tunay na yaman ng bangko at ang yaman ng mga naunang tumanggap ng salapi ay tumataas sa ganitong pagbibili, at sa parehas na oras at parehong aksyon ang yaman ng mga tumatanggap ng bagong salapi ng huli ay hindi naman halos nababawasan, na sanhi ng makaimplasyong bunga ng panlilinlang. O ang isang bangko ay maaring gamitin ang mga legal na salapi upang palawakin ang kanyang mga pautang at kumita ng interes dito. Muli ang isang mapanlinlang na kita at yaman na redistribusyon sa pabor ng bangko ay nagaganap.[^6] Gayonman bilang karagdagan, sa pagkakataong ito isang siklong boom-bust ay naitakda ang paggalaw: inilagak na mas mababang interest rate, ang mga bagong iginawad na utang ay nagpapataas ng pamumuhunan at sa una pa lang ay lumilikha ng boom na hindi maaring kilalaning iba mula sa isang ekonomikong pagpapalawak; gayonpaman, ang boom na ito ay dapat maging bust dahil ang utang na nagpapasigla ay hindi kumakatawan sa tunay na pag-iipon sa halip ay binuo mula sa wala. Samakatuwid, sa kabuunan ng bago at pinalawak na balangkas ng pamumuhunan na lumalago, kailangang magkaroon ng kawalan ng kapital na siyang magbibigay ng matagumpay na kabuuan sa lahat ng imposibleng proyektong pamumuhunan at sa halip ay mangangailangan ng pagkaurong ng likwidasyon ng mga naunang maling pamumuhunan.[^7]

Sa ilalim ng pamantayan ng ginto anumang bangko o sistemang pagbabangko ( kasama ang mopolyong uri) ay nalilimitahan sa sarili nitong pagkahilig na hindi mapigilang matukso sa dalawang mahalagang kailangan para sa matagumpay na panlilinlang. Sa isang banda, ang nagbabangkong publiko ay hindi dapat magsususpetsa sa katapatan ng bangko—ibig sabihin nito, ang pagbabantay nito laban sa pandaraya ay dapat mababa dahil kung hindi ang takbo ng bangko ay mabilis na maisisiwalat ang mga naisagawang pandaraya/panlilinlang. Sa kabilang banda naman, hindi maaaring payabungin ng bangko ang kanyang tala sa paraang mawawala ang tiwala ng publiko sa kakayahan ng mga tala na iyon na makabili, binabawasan nito ang reserbeysyon demand para sa kanila at tumatakas sa halip patungong "tunay" na halaga, kasama ang tunay na salapi, at gayon ay dinadala ang manlilinlang patungo sa pagkalugi. Sa ilalim ng sistema ng malayang pagbabangko, gayunpaman, ng walang legal na batas at ang ginto bilang salapi, isang karagdagang pagpipigil sa isang potensyal na bangkong panlilinlang ay umuusbong, mula doon ang bangko ay nahaharap sa pagkakaroon ng hindi kliyente o kliyente ng iba't ibang bangko. Sa ganitong sitwasyon isang huwad na salapi ang dinala ng bangko sa sirkulasyon, dapat ay palaging kalkulado ang katotohanan na ang pera ay maaaring magtapos sa mga kamay ng mga hindi kliyente na naghahangad ng agarang pagtubos, na siyang hindi naman magagawang igawad ng bangko ng walang kahit isang masakit na paglimita ng utang. Sa katunayan, maaari lamang maiwasan ang pagwawasto ng paglilimita kung ang isang karagadagang legal na salapi ay mailalagak sa reserbang salapi ng mga sariling kliyente ng bangko at magagamit ng eksklusibo para sa transaksyon sa ibang kliyente. Dahil walang paraan ang bangko para alamin kung makakamit o hindi ang isang pwedeng kalalabasan, o kung paano nga ba ito makakamit, ang banta na sumunod sa paglilimita ng utang ay magiging isang di maiiwasang ekonomikong pagpipigil sa anumang makabangkong panlilinlang.[^8]

[^1]: Sa pag-unlad ng malayang-merkado ng salapi, tingnan Carl Menger, *Prinsipyo ng Ekonomiks* (New York: Unibersidad ng New York Palimbagan, 1976), pp, 257-85; "Geld," in Carl Menger, *Gesammelte Werke*, vol. IV (Tübingen: Mohr, 1970).

[^2]: Sa pamantayan ng ginto, tingnan ang Llewellyn H. Rockwell, Jr., ed.,*Ang Pamantayan ng Ginto: Isang Austriyanong Perspektibo* (Lexington, Mass.: D.C.heath, 1985), Ron Paul and Lewis Lehrman, *Ang Kaso para sa Ginto* ( San Francisco: Cato Instityut, 1983).

[^3]: Sa pagbabangko at sa partikular na pagkakaiba ng katangian ng pangungutang at depositong pagbabangko, tignan Murray N. Rothbard, *Ang Misteryo ng Pagbabangko* (New York: Richardson and Snyder, 1983).

[^4]: Tingan ang Murray N Rothbard, *Ang kaso para sa 100 Porsyentong Dolyar* (Meriden, Conn.: Cobben Palimbagan, 1984), pp. 32-34.

[^5]: Isang pinakakilalang halimbawa para sa maling palagay ay F.A. Hayek, *Denasyonalisasyon ng Salapi* (London: Instityut ng mga Ekonomikong Kapakanan, 1976); para sa kritiko tingan ang Murray N. Rothbard, "Hayek's Denasyonalays na Salapi," *Porum na Libertaryan * XV, bilang. 5-6 ( Agosto 1981-Enero 1982).

[^6]: Sa proseso ng panlilinlang, tingnan Rothbard, *Ang Misteryo ng Pagbabangko*, chap. IV; pati Elgin Groseclose, *Salapi: Ang Makataong di Pagkakaunawaan* (Norman: Unibersidad ng Oklahoma Palimbagan, 1934), pp 178 and 273.

[^7]: Sa teorya ng Austriyanong negosyo siklo, tignan Ludwig von Mises, *Ang Teorya ng Salapi at Pangungutang* (Irvington-on-Hudson, N.Y.: Pundasyon para sa Ekonomikong Edukasyon, 1971); idem. *Makataong Pagkilos* (Chicago: Regenery, 1966), chap. XX; F.A. Hayek, *Monetaryong Teorya at ang Siklo ng Kalakal* (New York: Augustus M. Kelley, 1975); *Presyo at Produksyon* (New York: Augustus M. Kelly, 1967); Richard von Strigl, *Kapital und Produktion* (Vienna: Julius Springer, 1934); Murray N. Rothbard, *Tao, Ekonomiya, at Estado* (Los Angeles: Nash, 1970). vol. 2, chap. 12.

[^8]: Ano ang tungkol sa mga kartel? Hindi ba maaaring bumuo ng kartel ang mga nagpapaligsahang bangko at magkasundo sa magkasamang pakikipagsapalaran sa panlilinlang? Muli, sa ilalim ng malayang pagbabangko ito ay maaari, dahil ang sistema ng malayang pagbabangko ay kinakikitaan ng kumpletong kawalan ng ekonomikong insentibo para sa kartelisasyon. Nang walang pagpipigil sa pagpasok ng pag-usbong, anumang bangkong kartel ay maaaring nauuri sa boluntaryo at magdurusa mula sa kaparehas na suliranin bilang anumang boluntaryong kartel: Nahaharap sa banta ng mga hindi kartel at/o mga bagong pasok, at kinikilala ang anumang tila kasunduang kartel, ang bangko ay dapat pumabor sa mas hindi mahusay na miyembro ng kartel sa pagsasakripisyo ng mga mas mahuhusay, walang anumang simpleng basehan ng matagumpay na aksyon, at anumang pagtatangka na magkartel ay mabilis na babagsak bilang ekonomikong pag-aaksaya. Bukod pa rito, kung ang huwad na salapi ay gagamitin upang palawakin ang utang, ang mga bangkong umaakto sa kasunduan ay dapat susugan ang isang buong-buong siklong boom-bust. Ito, rin, ay magpapahinto ng kartelisasyon. Tingnan ang teorya ng malayang pagbabangko Mises, *Makataong Pagkilos*, pp. 434-48; Rothbard, *Ang Misteryo ng Pagbabangko*, chap. VIII.