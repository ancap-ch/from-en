Ang kabiguan ni Selgin at White na makilala ito, at ang kanilang paniniwala sa mga etikal na kawalang malay ng praksyonal reserb ng pagbabangko, ay dahil sa dalawang kalituhan. Sa isang banda, gaya ng nasaad na, hindi nila kinikilala na walang anumang bagay—at walang dami ng salapi (ginto)—ay maaaring maging pagmamay-ari ng isang partida sa isang panahon at walang kontrata na maaaring magdagdag ng dami ng pagmamay-ari na umiiral na, at sa gayon ay ang anumang pagkukunwari sa salungat ay mapanlinlang. Sa kabilang banda naman, at magkalapit na nauugnay, hindi kinikilala ni Selgin at White ang pundamental na prakseyoolohikal na pagkakaiba sa pagitan ng pagmamay-ari at mga titulo ng pagmamay-ari. Sa halip, sa paglalagak sa salapi (ginto) at mga salaping pamalit (talangbangko) sa ilalim ng isang pamagat na "salapi" ay patuloy nilang pinalalabnaw ang mismong kaibahan ng mga ito. Sapagkat kung ang salapi (ginto) at mga titulo sa salapi (talangbangko) ay parehas na ilarawan bilang "salapi", kung gayon sumusunod ito sa katotohanang wala itong mga pinagkaiba kung suplay man ito ng salapi o kung ang talangbangko man ay tumaas. Kapwa ang dalawa ay "salapi", sa parehong sitwasyon at pangyayari— sa pagtaas ng suplay ng salapi—na naganap. Subalit hindi nito binabago ang mga katotohanan; tinitukoy lamang ang mga ito depende sa kanilang pag-iral.

Syempre, tulad sa tamang pagtala ni Selgin at White, ang lahat ay malaya na gumamit ng anumang depinisyon at pagkakaiba na nais niya. Gayonman ang mga kahulugan ay hindi bumubuo ng tunay na pagkakaiba; maaari pa nga itong mawala. Maaari lamang nitong salaminin ang nasabing pagkakaiba o kung hindi balewalain na lang o malito dito; upang matukoy ang salapi at salaping pamalit ng walang itinatangi bilang mga salapi ay magdudulot ng kalabuan sa pagkakaiba sa pagitan ng dalawang kategoryang—prakseyolohikal na—magkaibang kaganapan at estado ng pangyayari. Ang titulo sa salapi at pagtaas ng mga titulo ay hindi kapareho ng salapi at pagtaas ng salapi. Sa halip, di gaya sa pagtaas ng dami ng salapi (ginto) o pagtaas ng mga titulo na sinusuportahan ng kaugnay na pagtaas ng salapi, anumang pagtaas sa dami ng mga titulo sa salapi ng walang kasabay na pagtaas sa dami ng salapi ay makabuluhang nagpapahiwatig na ang isa at parehong dami ng salapi ay pag-aari ng higit pa sa iisang tao sa parehas na panahon; dahil ang ganitong bagay ay pisikal na imposible—ang dami ng salapi ay hindi nababago at lahat ng umiiral na salapi ay dapat kasalukuyang pagmamay-ari ng sino man—bawat pagtubos ng anumang titulong pidusyari, kung gayon, ito dapat ay sa salapi o anumang anyo ng tunay na pag-aari, ay nagsasangkot ng ipinagbabawal na paglalaan.

Ipagpalagay na mayroong umiiral na parehong mismong pag-aari at mga titulong pagmamay-ari (tala). Bukod sa ari-arian sa mga kalakal ng konsyumer, kalakal ng prodyuser, at salapi, titulo sa mga kalakal ng konsyumer, titulo sa kalakal ng prodyuser, at titulo sa salapi ay ipinapagpalagay na umiiral. Ang pinagmulan ng mga titulong pag-aari bilang karagdagan sa pag-iral ng mismong pag-aari ay nagtataguyod ng legal na katiyakan at binabawasan at pinapasinayaan ang mga legal na alitan, at samakatuwid ay walang duda na naglalarawan ng kapaki-pakinabang (natural) na pag-unlad. Bukod dito, ito ay nagbibigay daan para sa dalawang inobasyon. Sa isang banda, nagiging posible na ihiwalay ang akto ng pagsasalin ng pagmamay-ari ng mga ari-arian mula sa akto ng pagsasalin ng pag-aari. Ibig sabihin, nagiging posible na isuko o magkamit ng pag-aari sa mga bagay ng kahit walang naaayon na pagsuko o pagkamit ng pag-aari, paghahangad, at pagkontrol sa magkaparehong-parehong bagay. Inilapat sa pera nagiging posible na, mula't mula pa ang pagmamay-ari ng umiiral na mga dami ng salapi (ginto) ay pwedeng mabago palagi mula sa sa isang tao patungo sa isa, ang kabuuang dami ng salapi ay maaaring manatili (ginto)—ng hindi nababago— sa kamay ng isa at parehas na bangko (bilang manager ng salapi na pag-mamay- ari ng iba). Sa kabilang banda, sa pagkakabuo ng titulong pagmamay- ari, ang pagbabagong intertemporal ay sistematikong pangangasiwaan. Ang mga umiiral (kasalukuyan) na pag-aari o titulo ay maaari ring isalin kapalit at laban sa titulo ng pag-aari sa hinaharap (kleyms ng utang); kaya maaari ring ipagpalagay na kasunod sa umiiral na pag-aari (mga kalakal ng konsyumer, mga kalakal ng prodyuser, at salapi), titulo (kleyms ng utang) tungo sa hinaharap na mga kalakal ng konsyumer, hinaharap na mga kalakal ng prodyuser, at hinaharap na salapi na umiiral at maaari ring ipagpalit.

Mula sa kaliwanagan sa mga pangyayaring ito, ang mga sumusunod na transaksyon( kontrata) sa pagitan ng anumang dalawang partida A (kliyente ng bangko) and B (bangko) ay posible. Maaaring isalin ni A ang kanyang salapi (ginto) tungo sa disposiyon ni B kaya't kung gayon alinman sa (1) *hindi* isuko ang kanyang pag-aaari dito, (2) isuko ang kanyang pag-aari mismo. Walang anumang *posibilidad* ng ikatlong partida. Kung (1), kaya itatabi ni A ang suma ng salapi na isinalin ni B; si b ay walang titulo ukol dito, kundi kikilos lamang bilang bodega ng salapi (nag-bail) para kay A (bilang taga-bail ng salapi). *Walang posibilidad ng ikatlong partida*. Kung (2), kung gayon makukuha ni B ang titulo sa dami ng salapi na inilagak ni A sa kanyang disposiyon; ang matatanggap ni A na kapalit mula kay B ay alinman sa (a) kasalukuyang-umiiral-na-dami ng kalakal ng konsyumer at/o prodyuser na dating hawak at pagmamay-ari ni B; o (b) isang titulo sa kasalukuyang-umiiral-na-dami ng kalakal ng konsyumer at/o prodyuser na hawak ni B ( subalit pag-aari na ngayon ni A) (isang ekwiti kleym); o (c) isang titulo ng dami ng kalakal ng konsyumer at/o prodyuser at/o salapi ( kleyms na utang) sa hinaharap. Muli, *walang posibilidad sa ikatlong partida*. Ibig sabihin, parehas na hindi mapapanatili ni A ang pag-aari sa mga pagmamay-aring ito at isalin kay B.

Sa lahat ng posibleng transaksyon, hindi isa man ang magreresulta sa isyu ng talang pidusyari. Ang pidusyari midya, ayon sa depinisyon ni Selgin at White, ay " bahagi ng natutubos na salaping pamalit ay sinususportahan ng mga aset maliban sa batayang salapi.", [^10]. Mayroong salapi (ginto) at salaping pamalit (mga titulo sa pera) na umiiral, at mayroon ding mga titulo sa mga kalakal na hindi-salapi (titulo ng ekwiti), at titulo sa mga hinaharap na kalakal na hindi-pa-umiiral (kleyms ng utang). Kitang-kita naman, subalit, walang anumang bagay na "salaping pamalit na sinusuportahan ng aset maliban sa batayang salapi" na lalabas sa anumang mga transaksyon na ito. Si Selgin at White ay *nagpalagay* na ang umiiral na pidusyari midya ( at kanilang simpleng *ipinalagay* na ang kawalan ng pidusyari midya ay pwedeng resulta ng legal na paghihigpit ng batas), subalit hindi sila nagbigay ng prakseyolohikal na pagpapaliwanag at rekonstruksyon ng pinagmulan ng nasabing bihirang entidad at estado ng gawain. Sa halip, sila ay nagtanong lamang na, bakit hindi? "Hindi namin makita kung bakit ang bangko at kostomer ay hindi kontraktawal na magkasundo na gawin ang mga ito [ ibig sabihin ang mga deposito at talang bangko] bilang utang at hindi resibong bodega." *Bakit* walang—at dapat walang—salaping pamalit na sinusuportahan ng aset maliban sa salapi? Sa parehas na dahilan kung bakit wala at dapat walang kotse o titulo ng bahay na sinusuportahan ng mga aset maliban sa kotse at mga bahay, gayondin wala at dapat walang titulo ng ekwiti na sinusuportahan ng mga mga aset maliban sa ekwiti, at walang at dapat walang mga aset—salapi, ekwiti, o utang—na pag-aari (sinususportahan) ng higit pa sa iisang tao sa parehas na panahon. Ang mga titulo sa salapi ay— at dapat—sinusuportahan ng salapi sa kaparehas na paraan at sa parehas na dahilan sa mga titulo ng kotse na dapat sinusuportahan ng kotse. Ito ang nagbibigay kahulugan sa kanila bilang mga titulo ng pagmamay-aari. Ito ay alinsunod sa at sumasalamin sa kalikasan ng pagmamay-ari at titulo ng pagmamay-ari. Sa malinaw na kabaliktaran, ang titulo sa salapi na sinusuportahan ng mga aset maliban sa salapi ay isang kontradiksyon ng mga termino, at ang ang isyu nito at gamit ay nagsasangkot ng kaparehas na sinadyang maling representasyon gaya ng isyu ng titulo sa kotse na sinusuportahan ng mga aset maliban sa kotse (halimbawa ang parte ng eroplano at bisikleta). [^11]

Ang sagot sa kung bakit ang kasunduang praksyonal reserb ay hindi wasto, at kung bakit walang kontrata na magsagawa ng bodegang resibo ng utang, ay dahil ang mga nasabing mga kasunduan at mga kontrata ay sumasalungat (itinanggi) sa kalikasan ng mga bagay na ito. Anumang naturang kontrata ay mula sa pasimula—isang prayori—ay walang bisa. Sina Selgin at White ay sumubok na makalabas sa hindi matatakasang konklusyon na ito sa pamamagitan ng pagpapatibay, matalas man ang isip o hindi, ng isang ultra-sabdyektib na pananaw ng mga kontrata at mga kasunduan. Ayon sa pananaw na ito, ang katotohanan na ang boluntaryong kasunduan ay natapos at/o ang kontrata ay nagwakas nagpapakita ito na ito ay dapat may bisang—totoo o pinapayagan—kasundaun at kontrata. Subalit ang pananaw na ito ay hindi lamang mali, hindi rin ito kaparis sa teorya ng kontrata ng titulo-pagsasalin ni Rothbard na sinasabi ng mga may kada na ito tinaggap daw. Ang mga kasundaun at mga kontrata per se ay hindi nagpapahiwatig ng anuman patungkol sa kanilang bisa para sa pangunahing dahilan na ang mga kasunduan at mga kontrata ay hindi lumilikha ng reyalidad, kundi bagkus ipinagpapalagay lamang. Higit pang partikular, hindi dinadala ng mga kontrata ang mga pag-aari sa pag-iral, bagkus kinikilala at sinasalin ang umiiral na pag-aari. Dahil dito, gaya ng sa etikal na sistema ni Rothbard, ang teorya ng pag-aari ay dapat pangunahan ang pagsasaayos ng mga kontrata. Ang mga kontrata at teorya ng kontrata ay ipinagpapalagay na napipiglan ng pag-aari at teorya ng pag-aari. Ibig sabihin, ang lawak ng mga posibleng (may bisa) kontrata ay limitado at pinipigilan ng umiiral na dami (tambak) ng pag-aari at ng kalikasan ng mga bagay, sa halip na kabaliktaran. Samakatuwid, ang kasunduan patungkol sa lumilipad na mga elepante, mga sintor, mga kudradong bilog, ng *perpetui mobayl*, bilang halimbawa, ay mga walang bisang kontrata. Hindi nila—sa katangian ng bayolohikal, pisikal, o matematikal na batas—maaaring tuparin, at sa simula pa lang ay huwad at isang pandaraya.

Habang si Selgin at White ay maaaring kilanlin ito, nabigo sila na kilalanin na ang kasunduan na pagbabangkong praksyonal reserb ay nagpapahiwatig na walang ano pa man kundi kaimposiblehan at panloloko na gaya ng pagsasangkot sa kalakal ng mga lumilipad na elepante at mga kundaradong bilog. Sa katunayan, ang kaimposiblehang kinasasangkutan ng pagbabangkong praksyonal reserb ay mas higit pa. Samantala ang kaimposiblehan ng mga kontrata patungkol sa mga lumilipad na elepante, bilang halimbawa, ay base sa obserbasyon at karanasan lamang (hindi maipapahayag na sa ibang posibleng mundo, saanman at minsan, ang mga lumilipad na elepante ay talagang umiiral, samakatuwid ay ginagawang posible ang nasabing mga kontrata), ang kaimposiblehan ng mga kontrata ng pagbabangkong praksyonal reserb ay kinakailangan at tiyak. Ibig sabihin, ito ay hindi maipapahiwatig—prakseyolohikal na imposible—na ang isang bangko at ang isang kostomer ay maaaring magkasundo na gumawa ng salaping pamalit (mga talangbangko, mga demand deposit akawnt) na utang sa halip na mga bodegang resibo. Kung hindi man maaari nilang sabihin o patunayan, syempre, tulad ng maaaring sabihin ng sinuman na ang mga tatsulok ay mga parisukat. Subalit ang mga sinasabi nila ay hindi naman talaga totoo. Ang mga tatsulok ay mananatiling mga tatsulok at naiiba sa parisukat, kung gayon ang salaping pamalit ay mananatiling salaping pamalit (titulo sa kasalukuyang salapi) at maging kakaiba sa kleyms na utang (titulo sa mga hindi pa umiiral na kalakal sa hinaharap) at mga ekwiti kleyms (titulo sa umiiral na pag-aari maliban sa salapi). Sa pagsasabi ng kabaliktaran ay hindi nito binabago ang katotohanan kundi sinasadyang magpahayag ng mali.

Sa pagsasabuhay ng paniniwalaan ni Selgin at White ang mga kliyente at mga bangko ay kailangang gawin—magkasundo na magsagawa ng bodega ng mga resibo ng utang—ang nagdeposito ng salapi na si A ay nakatanggap mula sa bangko B ng isang kleym na maipakita bilang salapi, sa halip na titulo ng ekwiti ng umutang. Ibig sabihin, hindi isinusuko ni A ang kanyang pagmamay-ari sa dinepositong salapi (na siyang mangyayari kung siya ay nakatanggap ng kleym ng ekwiti ng umutang mula kay B). Samantalang nananitli kay ang titulo ng dinepositong salapi, gayonpaman, hindi tinuturing ni B ang dineposito ni A bilang beylment, kundi bilang isang utang, at ipinasok iyon bilang aset sa sarili (B) nitong balans syit (isang balangkas ng suma ng natitirang halaga ng ng demand layabiliti). Habang ito ay lumalabas na sa pasimula ay hindi nakapipinsalang gawaing akawnting, ito ay nagsasangkot sa simula pa lang ng maling paglalarawan ng tunay na kalagayan.[^12] Dadhil parehong, B pati na rin si A, ay nabibilang sa parehas na dami ng salapi ng magkasabay sa kanilang mga sariling aset, may epekto ito na sila ay nagkuntsaba na katawanin ang kanilang mga sarili sa kanilang mga pinansyal akawnt na nagmamay- ari ng mas malaki pa sa dami ng kanilang tunay napagmamay-ari kumpara sa tunay nilang pag -aari: ibig sabihin sila ay naging mga pinansyal na impostor.[^13] Bagaman panlilinlang, ito'y hindi mahalaga ng husto kung lahat ay iwanang ganito na nga. Gayunpaman, sa lalong madaling panahon na si B ay kumilos sa paraang kung paano nila kinatawan ang kanlang mga sarili sa kanyang balans syit kuno—na tila pag-aari ng bangko ang dinepositong salapi at may tanging obligasyon na tubusin ang natitirang bodegang resibo ng demand—lamang ang maling paglalarawan ay humantong sa maling paglalaan. Kung si B, alinsunod sa kanyang maling paglalarawan, ang nagpahiram ng salapi, o mas pwede, mag-isyu ng karagdagang bodegang resibo para sa salapi at ipahiram ito sa ikatlong partida na si C, sa pag-asa na mababayaran ang prinsipal at interes, ang bangko ay nakikibahagi sa hindi nararapat na paglalaan, dahil kung ano ang ipinahiram kay C—pera man ito o titulo ng pera—ay sa katunayan hindi naman pag-aari ni (B) kundi ng kung sinong (A). Ang katotohanang ito—na ang titulong sinalin mula kay B patungo kay C ay nagsasangkot ng pag-aaring hindi naman kay B— na siyang ginagawang isang panlilinalng sa simula pa lang ang pagbabangkong praksyonal reserb.

Hindi ang kaso, na gaya ng inangkin, ang pandaraya (paglabag sa kontrata) na iyon ay nagawa lamang kung si Bang bangkong praksyonal reserb, ay talagang hindi magampanan ang kahilingan ng pagtubos kapag kailangan na ito,. Subalit, ang pandaraya ay naisasagawa pa rin sa tuwing si B ay tutuparin ang kanyang mga obligasyon sa pagtubos. Dahil sa tuwing tutubusin ni B ang bahagi ng nasasakop na talangbangko tungong salapi (ginto) (kung kailanman ang may hawak ng tala ay kunin na ang kanyang pagmamay-ari), ganun sa pera ng iba: kung tubusin ni B ang tala ni C, gayon din dapat sa salapi ni A, at kung nais ring kunin ni A ang kanyang pera, babayaran siya ni B ng perang pag-aari ni D, at iba pa. Bilang mga tagapagtanggol ng pidusyari midya at pagbabangkong praksyonal reserb, kailangang panatilihin nila Selgin at White na walang paglabag ng kontrata hanggat si B ay kayang tuparin ang kanyang mga obligasyong kontraktwal sa mga *ninumang*pag-aari (salapi).

Subalit ito ay walang dudang mali, at ang pamantayan nito ay isang malinaw na kontradiksyon sa teorya ng kontrata ng pagsasalin ng titulo ni Rothbard na siya namang inaangkin ni Selgin at White na tinanggap na. Alinsunod sa teorya ng kontrata ni Rothbard, ang mga indibidwal ay maaari lamang gumawa ng mga kontrata patungkol sa pagsasalin ng *sariling pagmamay-ari*. Sa kabaliktaran, ang pagbabangkong praksyonal reserb, sa kalikasan nito (kahit na ito ay naisasagawa ng matagumpay), ay nagsasangkot ng mga kontrata hinggil sa pagsasalin ng *pagmamay-ari ng ibang tao*. Samakatuwid ang ganitong gawain—ang isyu ng pidusyari midya—ayon sa prinsipyo (likas) ay salungat sa teorya ng kontrata ng pagsasalin-ng-titulo, at lumalabas, hindi kabigla-bigla, na ito ay kay Rothbard, at hindi sa kanyang dalawang tagapagpaliwanag, na siyang mas mismong nagpapakita ng sarili niyang teorya ng kontrata.

[^10]: Selgin at White, Sa pagtatanggol ng Pidusyari Midya," p. 85.

[^11]: Kaparehas na lohiko-semantikong pagkalito ang gumagana ng si Slegin at White ay sumubok na bawasan ang pagkakaiba sa pagitan ng demand at taym layabiliti ng isang digri sa halip na uri ("Sa Pagtatanggol ng Pidusyari Midya," p. 90). Paliwanag ni Slegin:

> Ang mga may hawak ng mga demand layabiliti ay mga tagapagkaloob ng kredito ganun din ang mga may hawak ng taym layabiliti. Ang tanging pagkakaiba ay doon sa naunang kaso ang tagal ng indibidwal na pautang ay hindi tinukoy, ang mga ito ay mga "tawag na utang" at maaaring magmatyur anumang oras;

at si "Mises" na may hawak ng kabaliktaran na pananaw," nililito ang pagkakaiba ng digri sa isang sangkap" (Selgin, *Ang Teorya ng Malayang Pagbabangko*, p. 62). Sa katunayan, si Selgin ang siyang nalito.

Upang makasigurado, maaring sabihin ng isa na ito ay isa bagay lamang ng digri kung ang pautang (ng kotse o pera) ay magmatyur sa loob ng oras, isang araw, isang linggo, isang buwan. Tulad ng tiyak, gayunman, hindi nito binabago ang kategorikal na pagkakaiba sa pagitan ng kasalukuyang—umiiral—na mga kalakal at hindi (pa) umiiral na mga kalakal sa hinaharap. Sa alinmang punto ng buhay, ang isang kotse o anumang suma ng salapi (ginto) umiiral man o hindi. At hindi rin binabago nito ang prakseyolohikal na tala na walang sino man, sa anumang oras, ay maaring kumilos sa alinman maliban sa mga kasalukuyang mga kalakal. Ang mga kalakal sa hinaharap ay ang mga tunguhin ng mga pagkilos, subalit upang makamit ang mga ito, ang bawat kumilos ay dapat munang walang paltos na gumamit ng kasalukuyang pamamaraan ng mga kalakal. Hindi rin ang mga obserbasyon ni Selgin patungkol sa antas ng oras ay nakaapekto kahit na pahapyaw sa pundamental na pantaong kondisyon ng kakapusan. Ang suplay ng pangkasalukuyang mga kalakal ay sa lahat ng panahon ay limitado, at ang limitadong dami ng mga kasulukayng mga kalakal ay nililimitahan sa halip ang dami ng posibleng mga kalakal sa hinaharap.

Samantala, kinikilala ni Mises ang mga pagkakaiba ng kasalukuyang kalakal at kalakal sa hinaharap bilang isang unibersal na prakseyolohikal na kategorya, ang pagtatangka ni Selgin na pagsamahin ang demand at mga taym deposit ( samakatuwid ay kinilala ang kanyang sarili mula kay Mises) ay nagpapahiwatig ng isang pagtanggi na walang pundamental na pagkakaiba sa pagitan ng kasalukuyang (umiiral) kalakal at hinaharap (hindi umiiral) kalakal ( o ang kanilang pag-iral ay nag-iiba lamang sa antas). Salungat kay Selgin, hindi iyon tungkol sa antas kundi sa isang sangkap kung ang kotse o suma ng salapi ay kasalukuyang umiiral o hindi, at kung may isang tao o iba pa ang nagmamay-ari sa mga iyon. Kahit umiiral o hindi sila umiiral, kahit na si A ang may-ari nito o iba pa man. Alinsunod dito kung ang isang titulo ng pagmamay-ari ( talang demand deposit) ay nagsasabi na ang isang tao ay nagmamay-ari ng kasalukuyang kotse o kasalukuyang salapi at walang kotse at salapi naman ang umiiral, o ang kotse at salapi ay kasalukuyang pag-aari ng ibang tao, ito ay hindi kumakatawan sa antas ng katotohanan kundi kamalian. Paliwanag ni Mises:

> Ang isang nagdeposito ng suma ng salapi na siyang nagkamit ng kapalit ng isang kleym na maipapalit ng salapi kahit anumang oras na siyang magbibigay ng kaparehas na serbisyo para sa kanya gaya ng suma na nasasaad na ipinapalit ng walang kasalukuyang kalakal para sa hinaharap na kalakal. Ang kleym na kanyang nakamit sa pamamagitan ng kanyang dineposito ay isa ring kasalukuyang kalakal para sa kanya. Ang pagdedeposito ng salapi ay hindi nangangahulugan na kanyang binawi ang agarang pagtatapon ng silbi na inuutos nito. (*Ang Teorya ng Salapi at Pagpapautang,* p. 268)

Tingnan din ang mga sumusunod na mga tala.

[^12]: Tingnan sa puntong ito Rothbard. "Paano," tanong ni Rothbard,

> na ang mga bodegang resibong transaksyon na ito ay nauugnay sa T-akawnt balans syit ng mga depositong bangko? Sa simpleng katarungan, hindi lahat. Kapag ako ay nagtago ng isang piraso ng kasangkapan na nagkakahalaga ng $5,000, sa batas at hustisya ang kasangkapan ay *hindi* masasabi bilang aset ng bodega sa panahon na itinago ko ito rito. Ang bodega ay hindi magdadagdag ng $5,000 sa parehas na aset at layabiliti dahil sa hindi nito *pag-aari* ang kasangkapan; hindi rin masasabi na aking *inutang* sa bodega ang kasangkapan sa hindi masabing haba ng panahon. Ang kasangkapan ay akin at mananatiling akin; akin lamang itinatago iyon doon para sa kaligtasan at samakatuwid ako ay legal at moral na may karapatan na tubusin ito kung kelan ko man gustuhin. Ako samakatuwid ay hindi "mangungutang" ng bangko; wala akong*utang* na pera na aking maaaring kolektahin balang araw. Samakatuwid, walang utang na makikita sa parte ng Ekwiti + Layabiliti ng ledyer. Sa legal, ang buong transaksyon ay hindi utang kundi isang *beylment*. (*Ang Misteryo ng Pagbabangko* [New York: Richardson at Snyder, 1983] pp. 88-89)

Ang nakakatuwa, habang sina at Selgin at White ay nagpapamalas ng matatag na positibong pagkahilig (ang pagbabangkong praksyonal reserb ay kinikilala ng mga korte, kung kayat ayos lang ito; sa pagkahilig na ito. tingnan "Ang Isyu ng Pangdaraya III" sa ibaba), hindi sila nagkakasundo sa legal na reyalidad. Kung ang mga salaping nadeposito ay utang, bakit, kung gayon, ang mga korte ay hindi isinasabuhay ang ganitong pamamaraan sa lahat ng iba pang mga pandyibol na kalakal gaya ng trigo? Bakit ang mga bodegang resibong trigo ay hindi itinuturing na utang kundi isang beylment ng mga korte? Bakit ang pagtrato ay kakaiba sa salapi at negosyong pagbabangko? Buko pa rito, bakit nga ba ang mga korte, kahit na maling itinuturing nila ang mga salaping deposito bilang mga utang, ay patuloy na nagpupumilit na ang mga ito ay higit sa isang ordinaryong utang, at ang ugnayan ng tagadeposito ay hindi kahalintulad ng sa ordinaryong pinagkakautangan? Tingan Rothbard, *Misteryo ng Pagbabangko*, p. 275.

[^13]: Tingan din William Stanley Jevons (*Salapi at ang Mekanismo ng Palitan* [London: Kegan Paul, 1905], pp. 206-12, 221), na siyang nanaghoy sa pag-iral ng pangkalahatang mga deposito dahil ito ay "naging posible na makabuo ng hindi tunay na suplay ng kalakal, ibig sabhin, ay paniwalain ang tao na may umiiral na suplay na wala naman." Sa kabilang banda, ang mga espesyal na deposito, gaya ng "singil ng pagkarga, tiket ng sangla, mga dak-warant, o sertipiko na pagtatag ng pagmamay-ari sa isang tiyak na bagay," ay mga nakakataas dahil "hindi ito posibleng maisyu bilang sobra sa kalakal na talagang idineposito, maliban kung malinaw na pandaraya." At napagpasyahan ni Jevon "ito ay dating ginamit bilang pangkalahatang tuntunin ng batas, na ang isang kasalukuyang tagapagbigay ng pagtatalaga ng mga kalakal na hindi umiiral ay walang operasyon."