## Mga Pararilo

Sa wala pa ang Rebolusyon nga Siyentipiko, gikonsiderar kini nga dili mahimo sa kinaiyahan nga kalibutan nga makasustinar sa iyang kaugalingon kung wala ang nakahimungawon ug entidad sa “pamatasan” nga sentro niini. Ang adlaw nisaka nga nagsubay sa mga kadina sa usa ka engkantohanon nga karwahe; ang buwan kay usa ka bugnaw ug nag inusara nga igsuon sa adlaw. Ang porma sa mga bitoon kay nagpakita sa storya ug lubnganan sa mga ginoo, ug ang mga mga bagyo kay nagagikan sa kalagot sa mga demonyo.

Ang ideya nga ang kinaiyahan kay makagama sa iyang kaugalingon ug makasustinar sa iyang kaugalingon nga sistema kay halos dili nga mahunahunaan. Ang rebolusyon nga Darwinyano, ang ideya nga ang kinabuhi kay dili ginama, pero kini hinoon kay nilambo, nagdala ani nga ideya gikan sa materyal hangtud sa biyolohikal nga kalibutan.

Sa wala pa ang siyensya, sa tunga sa matag malisod nga sistema kay anaa ang nakahimungaya nga kaayohan - kay kung wala pa kini nga sistema kay magkagubot, og moundang nga ingon ato ra.
Sa kadimalas, ang kining “nakahimungaya nga kaayohan” kay daw naa ra sa hunahuna, kung ibutang ta lang. Walay ginoo nga anaa – ang tanan *nahimo* nga anaa kay puro ra mga storya og opinyon sa mga pari. Busa ang katinuod nga nagatungkad sa sentro kay ang kabayas sa dili makatarunganon nga mga tawo, nga walay ideya kung unsa sila kasuko.

Apan ang parehong kahayag wala pa nato nadapat sa atong panghunahuna sa katilingban – pero karon *importante* kini nga atong buhaton.

Gikonsiderar nato nga importante kini, sa tunga sa atong katilingban, nagbutang kita og maayong entitad na ginatawag nga “gobyerno”. Ang kawad-on sa niini nga entidad, gikonsiderar nato nga sobra kaklaro nga ang katilingban kay magkagubot og pag-ayo, ug maundang sa ing-ana – sa ingon nga ang atong mga katigulangan nga nagkonsiderar nga, sa kawad-on sa mga ginoo, ang tibuok uniberso kay magkagubot og maayo sa kaugalingon, ug maundang sa ing-ana.

Bisan pa niana, “ang gobyerno” kay wala minglungtad kompara sa “ginoo” nga anaa.

Kung maghisgot kita og “mga diyos”,ang atong tinuod nga gipasabot niana kay kabahin sa“ang mga opinyon sa mga pari”.

Kung maghisgot kita og “gobyerno”, ang atong gipasabot niana kay “ang kaguliyang sa gagmay ra nga minoriya”.

Ang ideya sa “wala giplano nga kahan-ayan”, diin nga maayo kaayo nga napruwebahan ngadto sa dominyo sa pisika og biyolohia, nga nagpabilin nga dili masamkon nganhi kanato sa dominyo sa katilingban.

Bisan pa niana, ang“mga gobyerno” kay dili na kinahanglan alang sa pakighugpong ug pagpadayon sa katilingban kompara sa gikinahanglan sa “mga ginoo” alang sa pakighugpong ug pagpadayon sa uniberso.

Sa tinuod, sa ingon nga gipugngan sa mga relihiyon ang paglambo sa siyensya, sa ingon sab nga ang gobyerno kay mingpugong sa paglambo sa katilingban. Sa ingon sa mga ilusyon sa *relihiyon* nga ang hinungdan sa mga kamatayon sa mga gatosan ka minilyon nga mga tawo sa tibuok kasaysayan, sa ingon sab nga mga ilusyon sa *gobyerno*.

Sa ingon nga “pagpangatarungan” sa mga dili tinuod nga etika sa mga relihiyon sa tanang matang sa pangabusar, korapsyon ug kagubot, parehas ra sab nga dili tinuod nga etika sa mga gobyerno. Kung pilion nato nga mabuhi sa pantasya, dili nato malikayan nga nipili sa kagubaan sa tanan, sa usa ka matang o sa lain.

Kung pilion nato ang pagdumala sa katilingban nga nagbasi sa mga mitolohiya sa pamatasan nga pangrelihiyon, kita mopatubang sa gubat, kagubat, pagsanta, abusar, korapsyon ug walay kinutoban nga hipokrisiya.

Kung pilion nato ang pagpadagan sa katilingban nga nagbasi sa mga mitolohiya sa pamatasan nga *statista*, parehas ra kini og resulta.

Makahimo ra kita nga mopili kon sa ligdong o pamugos.

Dili nato makuha ang duha. 

### Mga Solusyon

Pwede kita makapili nga motuo kita nga ang gobyerno kay parehong kinahanglan ug usa ka institusyon sa pamatasan. Pwede kita makapili nga motuo kita ana, kung walay gobyerno, ang katilingban kay malugmok ngadto sa“anarkiya”, ug ang kalibutan kay magunaw patubang sa gubat sa tanan nga batok sa tanan. Pwede kita makapili nga motuo kita nga kung wala ang gobyerno, wala sab ang mga kadalanan, walay edukasyon, walay pagtagad sa lawasnong kaayohan, walay pensyon para sa katigulangan, walay mga laybrari, walay proteksyon sa mga katigayunan ug uban pa.

Parehas nga mga pagtuotuo, kay lagi, ang nagkulungo sa paglambo sa katawhan sa tibuok kasaysayan. Ang labing importante nga pangsugod kung unsa ang gipaila sa UPB kabahin sa gobyerno kay mao sab ang gipaila sa siyensya kabahin sa relihiyon.

Sa ingon nga ang siyensiya kay nagsugod aron sa praktikal basehan nga ang uniberso kay molambo maski walay ginoo, tanan pamaagi sa pagsinggit-singgit og pagpanawagan nga ang katapusan sa tibuok kalibutan kay nagkaduol na, nga ang katilingban kay mopatubang sa “anarkiya”, ug ang sibilisasyon kay mawala patubang sa gubat sa tanan batok sa tanan.

Sa bisan unsa nga panahon nga ang sistema nga mingkatarungan og gahom kay makasamkon nga makadumala ra kung *wala* to nga gahom, kadtong tanan nga nakaginansya gikan sa pagtuis sa kadto nga gahom kay mingsinggit ngadto kanila nga kung wala kato nila, wala na sab ang tanan.

Gibuhat kini sa mga pari kaniadtong gisugdan ang rebolusyon nga siyentipiko. Kung wala ang Ginoo, walay kahulugan ang kinabuhi. Kung wala ang Ginoo, walay moralidad ang tao. Kung wala ang Ginoo, dili maluwas ang atong mga kalag. Kung wala ang Ginoo, kagubot og kademonyohan ang kapadulngan sa kalibutan.

Wala niining tanan ang nahimong tinuod, bitaw. Sa tinuod, *balit-ad* gyud ang mingtumaw nga nahimo nga tinuod. Ang kataposan sa relihiyon isip naglabaw sa panlataw sa kalibutan nakahimo og paagi alang sa pagbuwag sa simbahan ug estado, ang paghunong sa aristokrasiya, ang pagsulbong sa gawasnon nga merkado, ang pagestablisar sa nagkadaghan nga mga kagawasan sa tawo sa mga mahinungdanon nga dapit sa kalibutan.

Ang pagkahagbong sa Ginoo kay mao ang pagsulbong sa mga katawhan.

Sa susama nga pamaagi, sa diha nga nagsugod kita og paglantaw sa katilingban sa ingon sa nakita sa karaan nga mga sayantis sa uniberso– nga usa ka sistema nga makasustinar sa kaugalingon nga wala nanginhanglan og sentro sa kagamhanan nga anaa ra sa hunahuna – unya diha ra kita makasugod sa tinuod nga masabot ang mga posibilidad sa kagawasan alang sa katawhan.

Ang pag-establisar sa sentro ug mapamugsanon nga monopolyo sa katilingban kay ang walay kaundangan nga mga kulungo sa paglambo sa nahibawo-an, sa kinaadman, sa katarungan, sa pisikal ug mental nga kaayohan – sa ingon sa pagkaestablisar sa sentral og mapamugsanon nga monopolyo sa *uniberso* nga walay kaundangan nga pagtinunto sa paglambo sa nahibawo-an, sa kinaadman ug siyensya.

Ang pamaagi para supakon ang mga entidad nga anaa ra sa hunahuna kay ang walay katapusan nga katinuoran. Ang pamaagi para supakon ang Ginoo kay ang pagamit sa rason, ebidensya ug siyensya.

Ang pamaagi sa pagsupak sa estado – nga mao ang labing delikado nga entidad nga naa sa hunahuna – kay ang pagamit sa rason, ebidensya ug siyensya.
### Ang Umaabot

Bisan ganahan kita o dili, ang UPB kay madapat nato sa tanan natong ginabuhat. Ang mga tawo kay anaay kinaiyahan nga posibilidad padung sa pagkamakanunayon, tungod kita nga mga linalang nga adunay panimuot nga makatarunganon, nagapuyo sa nagpadayun og makatarunganon nga uniberso. Busa ang bisan unsa nga mga lugar nga ginadawat nato sa atong mga kinabuhi kay makahimo nga makapugos og labaw pa og nagka-labaw og kamakanunayon nga gawi sa tibuok nato nga mga kinabuhi– ug sa tibuok nga “kinabuhi” sa atong kultura o nasud sab.

Busa ang usa ka tawo nga nagtuo nga ang pangdaugdaug kay maayong paagi aron makuha iyang mga gusto kay magpadayun nga sige og pangdaugdaug sa iyang tibuok nga kinabuhi. Ang tawo nga nagtuo nga ang kaguboy kay maayo kay mamahimo nga labaw ug labaw pa ang pagkapintas.
Sa lain nga pagkastorya, ang UPB kay nagasugo og pagkamakanunayon maski na sa dili makanunayon. Ang UPB kay nagasugo og pagkaparehas bisan sa imoralidad.
Ang sinugdanan sa pasiuna sa pamatasan sa kultura kay busa mingdiktar og dili malikayan nga umaabot. Ang kultura nga nahimo sa pagpangatarongan alang sa pagpamugos kay kanunay nga mamahimo pang mas mapamugsanon. Ang kultura nga nahimo sa makatarunganon nga kagawasan kay mamahimo gyud nga mas dili mapugsanon.

Mao na nga ang paghulagway sa makatarungan nga tigbayon alang sa etika kay importante kaayo.

Kung unsa atong ginatuohan mao sab ang makahimo kanato.

Kung motuo kita sa mga ilad, mamahimo gayud kitang mga ulipon.
