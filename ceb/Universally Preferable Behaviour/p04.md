# Mga Konklusyon
Sa mubo kaayo nga panahon, aduna na kitay dako dakong na estudyuhan. Ang pinakadakong hagit sa pilosopiya kay ang paghatag og kahulugan sa kalibutanon, katuyoan ug hingpit nga moralidad nga wala nagsalig o nagbasi sa Ginoo o sa estado. Sa panahon nga nagsalig kita sa Ginoo o sa estado alang sa kahulugan sa moralidad, ang moralidad wala na kini nagpabilin nga kalibutanon ug katuyoan ug kahingpit. Sa laktod nga pagkasulti, dili na kini “moralidad”.

Ang imbensyon sa dili makita nga mga entitiya susama sa “Ginoo” o “ang estado” kay walay maikatubag sa atong pangutana mahitungod sa moralidad.

Kitang mga tao nakasabot nga ang imbensyon sa Ginoo kay walay nabuhat – ug walay mabuhat – aron nga matubag ang mga pangutana mahitungod sa sinugdanan sa kinabuhi, o sa kalibutan. Sa sayon na pagsulti, sa pagtubag ngadto sa bisan unsa nga pangutana, “pipila ka dlii masabot nga tawo nga nagbuhat og pipila ka dili mahunahuna nga butang sa way nakahibaw na pamaagi og dili mahibaw-an nga tumong”, kay dili makonsiderar nga bisan unsa nga matang sa tubag nga mahinungdanon.

Ang pinakagrabe nga peligro sa pagbuhat og di masabtan nga “mga tubag” sa mahinungdanon ug importante nga mga pangutana kay maghatag kini og *ilusyon* sa usa ka tubag, kung sa kasagaran mingpabaligtad kini sa pagpangagpas sa kamatuoran. Dugang pa, di malikayan nga adunay grupo nga mapundok aron sa madepensahan ug makaginansya sa ani nga dili mahinungdanon ngadili tubag. Sa dominyo sa relihiyon, kini ang grupo sa mga pari. Sa dominyo sa gobyerno, mao kini ang grupo sa pulitika.

Kung ang usa ka tinuod og importante nga pangutana kay makasugat og di tinuod og mapintas nga "tubag," ang paglambo sa tawo mahimong mabali nga padung sa ubos. Ang siyensiya sa metyorolohiya kay mapakyas ang gamit kung mosulti ang mga pari nga ang uwan kay mao kini ang pagbuot sa Ginoo. Ang siyensya sa medisina kay mapakyas sa paglambo kung ang sakit kay gituohan nga silot gikan sa mga ginoo. Ang siyensya sa pisika di moasenso og mapalpak kini kung ang paglihok sa mga bituon kay tuohan na mahika o binuhatan sa mga diyosa

Kung ang mga dili tinuod nga tubag sa mga pangutana kay gipresentar ngadto sa mga pangutana sa pamatasan, ang pagkwestyon sa ingon atong mga tubaga dili malikayan nga mamahimong krimen sa pamatasan. Kung ang ilusyon kay hulipan sa kakuryoso, dili malikayan nga kadtong mga nakaginansya ato nga mga ilusyon kay mogamit ug kapintas aron sa mapanalipdan nila ang ilaha nga mga pagpanghimakak.

Ug sa walay kinataposan, ang *mga bata* ang unang mga biktima aning mga mapangpahimatuod nga pagpanghimakak.

Ang mga bata dili kinahanglan daug-daugon sa pagkaon og kendi, pagduwa og dakop-dakop, o sa pagsabot nga ang duha pun-an og duha kay upat. Dili kinahanglan og dahas, kasum-olan, mga insulto og pagbalik-balik aron masulod sa hunahuna sa tawo kung unsay tinuod. Dili kinahanglan tudluan ang bata nga ang duwaan kay tinuod sa pagsulti na maadto siya hantud sa hantud sa impyerno kung dili siya *motuo* nga tinuod ang duwaan. Dili kinahanglan daug-daugon ang bata para motuo nga lami ang tsokolate pinaagi sa pagsulti sa iyaha nga panglasa kay naapektohan sa orihinal nga sala.

Kung magsulti nga ang moralidad kay minglungtad kay tungod mao ang giignon sa Ginoo dinhi kanato kay susama ra kaayo sa pagsulti nga wala minglungtad ang moralidad. Kung mopalit ka og iPod gikan nako sa eBay, ug gipadalhan tika og sudlanan nga walay sulod, magsuwat ka nako nga naay grabing kalagot. Kung ingnan tika nga ayaw kabalaka, kay ingon ang akong dili makita nga higala nga aduna gayuy iPod sa sudlanan, malipay ba ka? Dili pa ba sakto ang akong pagrason nga niingon akong dili makita nga higala nga naa gyuy iPod nga mamahimo nga tino nga pruweba nga sa tinuod wala gyuy iPod?

Kung ang moralidad kay pangataronganan basi sa gahom sa tawo nga wala minglungtad, unya ang moralidad sa pagkahulagway kay wala napangatarongan. Kung magsuwat ko og tseke nga “gisertipikar” sa usa ka bangko na dili tinuod nga anaa, unya klaro kaayo nga ang akong tseke kung hatagan og kahulugan kay *dili balido*.

Parehas ra nga tinuod alang sa pagpatuman sa moralidad pinaagi sa dili makatarunganon nga monopolyo sa “estado”.Kung tugotan nato ang paglungtad sa gobyerno – usa ka minoriya nga grupo sa mga tao nga nag-angkon sa katungod aron sa paggamit og kusog, usa ka katungod nga espesipiko kaayo nga wala gihatag sa tanan – unya bisan unsa ug tanan nga “mga mando”sa pamatasan nga gipatuman sa gobyerno kay sa tinuod pagahisgotanan pa, tungod kay ang gobyerno kung hatagan og *sa kahulugan* kay gibasi ngadto sa kalapasan sa mga mando sa pamatasan.

Kung moana ko na nanginhanglan ko sa gobyerno para protektahan akong mga katigayunan, pero ang gobyerno kung tagaan og kahulugan kay grupo sa mga tao nga makabuhat og kalapasan sa akong mga katungod sa katigayunan, ako rang gibutang akong kaugalingon sa lisud nga sitwasyon sa kontradiksyon. Nag ingon ko na akong katungod sa katigayunan kay kinahanglan nga depensahan – ug unya nagbuhat ko og organisasyon nga makadepensa kanato nga makahimo nga makalapas basin kanus-a. Mura ra ni og sa sitwasyon nga mahadlok ko malugos maong mingabang ko og tigguwardiya nga makaprotekta kanako sa lugos – pero sa kontrata, gitugutan nako akong tigguwardiya – ug kinsa iyang mapilian – nga luguson ko nga naay gusto.
Tungod kay ang “moralidad” kay nagbasi sa way klaro ug mingsukwahi sa kaugalingon nga ang estado ug relihiyon, *nagkinahanglan* kini og ahensya sa katilingban uban sa monopolyo ngadto sa pagpasiugda og kusog nga katungdanan. Kay tungod ang tanan nagbuhatbuhat og “mga pamatasan” ug nangangkon og hingpit nga pagpakatarungan basi sa imahinaryo nga mga entitiya, ang tarong nga pagkigsinabotay ug pagsinabtanay kay nagpabiling imposible. Wala kita nanginahanglan og gobyerno kay tungod kay salbahis ang tawo, pero hinoon, kay tungod ang tawo dili makatarunganon, diha mingsulod ang gobyerno. Ang mga dili tinuod nga teorya kabahin sa pamatasan pirming nanginahanglan og kagubot aron sa kini mapatuman nila. Ang mga teorya kabahin sa pamatasan kay wala gibuhat aron *matubag* ang kagubot – ang mga dili tinuod nga teorya ang *hinungdan* sa kagubot – og sa tinud-anay, *nagsugo* og kagubot.

Ang moral nga subhektismo og kawalay klaro nga nalambigit sa pagtubag sa “Unsay tinuod?” uban sa “Ginoo”, ug “Unsay moralidad?” uban sa “gobyerno”, kay mingtumaw kaayo sa tigbayon sa UPB nga lisud hunahunaon kay kini nga konsepto wala pa kaayo gikatag.

Usa sa sentro nga rason alang sa niini kay ang tinuod nga pagsabot sa UPB kay nangkinahanglan sa pinakataas nga posibleng makaya sa pangutok. Dali ra man kaayo nga mahimo nga makatarunganon; pero lisud kaayo ang maghunahuna sa diritso nga padulngan sa saktong pangrason, ug sa tanan nga nahilakip niini. Dali ra kaayo makigdebate; pero lisud kaayo tiaw-tiawon ang mga diritsong pagpakaingon sa tanang akto sa pakiglantugi.

Dali ra kaayo makasalo og bola – pero lisud magimbento sa pisika nga makahatag og kahulugan o kaklarohan sa paglihok sa *kinatibuk-an*.
Ang paghunahuna *mahitungod* sa paghunahuna kay mao ang pinakalisud sa tanan ngaa disiplina sa pangutok.
Pagsugod aning libro, nihisgot ko sa usa ka “mangtas” nga nanghadlok og nangulipon sa katawhan. Ang mangtas kay pirming naa sa babaw sa bukid o ilawm sa langob. Ang mga tao kay hadlok anang mangtasa sa kalibutan, maong wala gyud kana siyay kapildihan.
Ang mangtas kay wala gyud napildi kay ang yawa mismo kay anaa ra sa hunahuna.

Ang mangtas kay dili mapildi dinhi sa kalibutan, kay ang mangtas anaa sa atong mga kaugalingon mismo.

Ang tiningob nga pantasiya nga naay “nulo nga dapit”, kung diin ang moralidad kay mahika kaayo nga sa kaugalingon nga mobaliktad, kining ginatawag nga “gobyerno” kay pareha ra kaayo sa pagtuo nga naay “nulo nga dapit” nga ginatawag na “Ginoo” kung asa ang *reyalidad* kay mobaliktad sa iyang kaugalingon.

Kung atong tagaan og kahulugan ang “moralidad” basi sa mga pantasiya nga sugpayonon nga mga mortal lang, hangtud sa kahangturan kining magpabilin nga anaa sa ilawm sa matuis-tuis nga pagkontrolar sa kadtong mga mga salbahis nga hangol sa gahom. Kay dili man tinuod nga anaay Ginoo, kinsa man tong nagasulti nga ang moralidad kay naay relasyon sa Ginoo, kay nag buhatbuhat ra aron sa maalagaran ang iyang mga kaugalingong tumong.

Tungod wala man gyuy “estado”, kung kinsa man tong nagasulti mahitungod sa moralidad nga adunay relasyon sa gobyerno, kay nag buhatbuhat ra anang kahulugana aron maalagaran ang iyang kaugalingong mga tumong.

Hantud  mahatagan nato og kahulugan ang katuyoan og makataronganan ang moralidad nga gawas sa lain-laing panghuna-huna sa usag usa, dili gyud kita makabuhat sa pag asenso nga gikinahanglan natong mga matang sa mananap.

Ang moralidad, parehas sa pisika, biyolohiya, hiyolohiya og kimistri, nga kinahanglan maapil aning dominyo sa siyensya kung gusto kita molambo – og gayud, tingali, aron sa mabuhi kitang tanan.

Bisan pa niana, kung magpadayon atong kaisog, kaning disiplinaha ra gyud ang makapagawas kanato, ug atong mga bata – ug ang tibuok katawhan sa umaabot – sa pagkagawason gikan niining pinakagrabing nga mangtas: ang atong kaugalingong mga ilusyon sa pamatasan.
