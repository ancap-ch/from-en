## Pag-iral Laban sa Hindi Pag-iral

Ating binibigyang kahulugan ang "hindi pag-iral" bilang isang hindi nagtataglay ng bigat o enerhiya, o nagpapakita ng mga epekto ng bigat o enerhiya, gaya ng mga kapansin-pansin na ugnayan sa grabidad.

Ang Diyos ay hindi nagtataglay ng bigat o enerhiya, o nagpapakita ng mga epekto ng bigat o enerhiya - sa katunayan ang Diyos ay hindi kapansin-pansin o makokompirma sa anumang paraan, hugis o anyo, kahit sa pamamagitan ng mga pandamdam, o sa pamamagitan ng rasyonalidad.

Kung gayon kapag sinabi ko na, "Ang Diyos ay umiiral," ang talagang sinasabi ko ay:

"*Na ang siyang umiiral ay dapat kapansin-pansin; Ang Diyos ay hindi kapansin-pansin, subalit ang Diyos ay umiiral - samakatuwid ang siyang hindi umiiral, ay umiiral.*

Sa ibang pananalita, sa pagsabi na ang "Diyos ay umiiral." Ako ay gumawa ng isang hindi malulutas na kontradiksyon. Aking binigyang kahulugan ang "pag-iral" bilang "hindi pag-iral" na siyang nagbibigay kahulugan rin sa "buhay" bilang "walang buhay", o ang bato bilang " ang kabaliktaran ng bato." o ang "parisukat" bilang "bilog."

Gayon din, kung ako ay gagawa ng isa pang uniberso kung saan ang "hindi pag-iral ay katumbas ng pag-iral" at ang "kontradiksyon ay katumbas ng hindi pagbabago" at ang "katotohan katumbas ng kamalian" at ang "irasyonal katumbas ng rasyonal", kung gayon ang aking tunay na nagawa ay isang lupain ng "mali," ilagay ang lahat sa loob nito na hindi naman totoo, at bigyang kahulugan ang lupain na ito bilang ang "mali katumbas ng katotohanan." [^2]

Syempre, ang mga tao ay hindi bumubo ng ganitong "alternatibong uniberso" upang mapasawalang bisa ang katotohanan sa loob ng sarili nating uniberso, sa halip iligtas ang mali sa katotohanan, at tatawagin itong totoo. Halimbawa, walang sinuman ang mag-aargumento na "Ang Diyos ay maaaring umiiral sa iba pang uniberso, kaya hindi mo masasabi na ang Diyos ay hindi umiiral" ay mag-aargumento rin na "*Ako* ay maaaring hindi umiiral sa iba pang uniberso, kung kaya't di mo pwedeng sabihin na Ako ay umiiral dito."

Sila rin ay hindi maayos na sumasagot sa argumento na: "Sa alternatibong uniberso, ikaw ay maaaring sumang-ayon sa akin na Ang Diyos ay hindi umiiral, kung gayon ginawa ka nitong ateyist. [^3]

Kung ang mga may bisang pahayag tungkol sa reyalidad ay walang hanggang di sasang-ayunan dahil sa ilang mga imahinasyong lupain na tinatawag na "mali katumbas ng totoo" ay pinapasawalang bisa sila, kung gayon ang talagang sinasabi ay "walang positibong pahayag tungkol sa katotohanan ang may bisa" - gayonpaman, tayo ngayon ay mga wais na bilang mga pilosopo upang malaman na ang mga pahayag na ito ay kontradiksyon-sa-sarili, dahil ito ay positibong pahayag na ipinagpapalagay na totoo na nagsasabing ang positibong pahayag ay maaaring tama. Kung walang bagay ang pwedeng totoo o mali - kahit ang pahayag - kung gayon walang pahayag ang maaaring gawin mula sa anuman. Ang paggamit ng mga salita, paggamit ng Ingles, paggamit ng mga kauna-unawang pangungusap - lahat ay walang saysay kung anuman, dahil sa "alternatibong uniberso" ang balangkas ng mga binigkas ay maaaring walang saysay. Kung ang mga bagay na maaaring totoo sa alternatibong uniberso ay may epekto sa mga pahayag na ginagawa natin sa unibersong ito, kung gayon ang kabaliktaran ay malinaw na totoo din, na nangangahulugan na walang pahayag ang maaaring gawin mula sa anuman, dahil ang eksaktong kabaliktaran ay maaaring magkatumbas na tama.

Ang tunay na reyalidad ng pahayag na "mali katumbas ay totoo" ay ang tautolohikal na kabaliwan na "wala katumbas ay wala>'

### Ang "Alternatibong Uniberso" sa Pantaong Lipunan

Ang rason kung bakit tayo ay gumugugol ng sobrang oras upang harapin ang teorya ng "alternatibong uniberso" ay dahil mayroon itong direktang kaugnayan sa pantaong lipunan, at ginagamit upang "patunayan" ang lubos na kasamaan na nakatuon sa bawat isa sa atin.

Sa ating personal na karanasan, alam nating ang pumatay ay mali. Sa pagninilay-nilay gamit ang proposisyon na ang pagpatay ay moral na mali ayon sa halimbawa sa itaas, lubos kong pinagdududahan na sinuman ay nagulat na ang kanilang moral na kutob ay nakompirma sa pamamagitan ng istriktong abstrak na pangangatwiran ng UPB. Sa seksyon na ito, gayonpaman, opisyal na pinapayagan kayo na magsimulang magulat.

Ang pinakamalaking pagtalon tungo sa syentipikong pagkakaunawa ay ang mga tinatawag na " nagbubuklod na teorya". Si Einstein ay gumugol ng mga dekada kakasubok na magkaroon ng teorya ng pagbubuklod ng larangan; at teorya ng pisika na nagbuklod sa malakas at mahinang pwersa, elektromagnetismo, grabidad at iba na hanggang ngayon ay mailap pa rin.

Ang UPB bilang balangkas, gayonpaman, hindi lamang binibigyang katwiran ang ating moral na likas na pag-uugali sa personal, pilosopikal at unibersal na mga lebel - subalit mayroong malalim at kagulat-gulat na implikasyon sa pantaong lipunan.

#### UPB na Umaaksyon

Ang balangkas ng UPB ay nagbibigay bisa sa mga moral na proposisyon sa pamamagitan ng pagdemand na sila ay maging internal na kaalinsunod at unibersal sa mga termino ng oras, lugar at mga indibidwal.

Kung ating tinanggap ang UPB, atin dapat tanggapin ang sumusunod na korolari:

- Ang mga moral na proposisyon ay independent sa kostyum.

Ang ibig sabihin nito ang isang tao ay hindi kaya baguhin ang kanyang moral na kalikasan kasabay ng kanyang pananamit. Ang akto ng pagbabago ng kostyum ng isang tao ay hindi pinapalitan ang pundamental na kalikasan ng taong ito. Samaktuwid ang nagsasalungatang moral na tuntunin ay walang bisa ayon sa damit na suot ng isang tao.

Ang mga sundalo, syempre, ay nagsusuot ng mga kostyum na iba sa karaniwang mamamayan. Ang karaniwang mamamayan ay pinagbabawalan na pumatay; ang mga sundalo, gayon pa man ay hindi lamang *pinapayagang* pumatay, subalit *pinupuri* pa nga dahil sila ay nakapatay.

Tayo ay muling magbigay halimbawa.

Ang pagnanakaw ay moral na mali, gaya ng nakita natin sa itaas. Ito ay moral na mali sa lahat ng tao sa lahat ng sitwasyon sa lahat oras at sa ilalim ng lahat ng pangyayari. Dahil ang pagnanakaw ay ang sapilitang pagkuha ng pag-aari ng sinuman ng walang paalam, kung gayon ang pagbubuwis ay unibersal at magpakailanman moral na kasamaan. Ang pagbubuwis ayon sa depinisyon ay sapilitang pagkuha ng pag-aaari ng sinuman ng walang paalam, dahil ang pagbubuwis ay umaasa sa paggamit ng pwersa upang hubaran ang isang tao ng kanyang ari-arian.

Ang ating tinatawag na " ang pamahalaan" ay isa lamang halimbawa ng *sonang wala* kung saan ang taas ay baba, itim ay puti, katotohanan ay kamalian at ang kasamaan ay mabuti.

Ang lipunan ay umuunlad sakto sa antas na ang rason o ebidensya ay gumawa ng pinakamalaking lundag mula personal tungong unibersal, at sirain ang alinmang irasyonal na *sonang wala* sa dinadaanan. Ang syensya ay umuunlad sakto sa antas na tinatanggihan nito ang irasyonalidad ng Diyos at mga subhetibong "absolut." Ang medisina ay umuunlad sakto sa antas na tinatanggihan nito ang bisa ng pagdadasal at walang laman na rtiwal, sa halip sumasalalay sa rason at ebidensya. Gayondin ang pilosopiya - at ang pantaong lipunan sa pangkalahatan - ay susulong sakto sa antas na tanggihan ang irasyonal na "parisukat-bilog na moralidad" ng makaestado at makarelihoyong teoryang etikal.

### Pamahalaan

Kapag sinabi na ang pamahalaan ay gumagana sa ilalim ng magkasalungat na moral na tuntunin mula sa natitirang bahagi ng lipunan ay syang kaparehas din ng pagsasabi na, "ang mga leprekon ay hindi tinatablan ng grabidad." Una sa lahat, ang mga leprekon ay hindi naman umiiral - at isa paraan na ating nalalaman na sila ay hindi umiiral ay dahil sa ipinahayag na sila ay hindi tinatablan ng grabidad. Lahat ng may bigat ay saklaw ng grabidad - ang alinmang hindi tinatablan ng grabidad ayon sa kahulugan ay walang bigat, samakatuwid ay hindi umiiral. Ang pahayag na " ang mga leprekon ay hindi tinatablan ng grabidad' ay isang tautolohiya, na siyang nagkokompirma ng hindi pag-iral ng mga leprekon - ito ay ang semantikong katumbas ng "ang alinmang hindi umiiral, ay hindi umiiral."A ay A, unang batas ng lohika ni Aristotle, na hindi naman mahalaga na kompirmahin ang pag-iral ng anumang iyon na binigyang kahulugan bilang hindi umiiral.

Sa parehas na paraan, kapag ating sinabi na moral na tama para sa mga sundalo ang pumatay at mga kumakatawan sa pamahalaan ang magnakaw, alam natin na ang "mga sundalo" at "mga kinatawan ng pamahalaan" bilang moral na kategorya ay *kumpletong walang bisa*.

Kung aking sasabihin na ang parisukat bilog ay tama na magnakaw, akin lamang sinasabi na alinmang hindi umiiral ay may karapatan na gawin ang isang pansariling kontradiksyon - isang purong walang saysay na pahayag, subalit isang nananatiling kakaibang nakakahimok sa "walang sona" ng politika.

Kung ako ay bibili ng kostyum ng sundalo sa isang segunda manong tindahan, at suutin ito, malinaw na hindi ako gumawa ng alternatibong uniberso kung saan ang magkasalungat na moral na tuntunin ay may bisa. Sa oras na suutin ko ang kostyum, mali para sa akin ang pumatay - kailan *tama* para sa akin ang pumatay? Kapag aking sinuot ang pantalon? Paano kung suot ko ang pantalon, pero hindi ang tsaleko? Paano kung suot ko ay isang bota lamang? Paano kung suot ko ang dalawang bota, pero isa lang ang nakalaso? Paano kung ang sumbrero ko ay patalikod? Paano kung suutin ko ang isang uniporme na hindi makikilala ng unang taong aking unang makakasalubong? Ang Beatles ba ay biglang nagtaglay ng karapatan na pumatay ng kanilang kunan ang pabalat para sa "Sergeant Peppers'? Nawala ba ang kanilang karapatan ng kanilang hubarin ang mga dyaket?

Aking tinanong ang mga retorikal na tanong na ito dahil ang mga ito ay tunay na seryoso. Malinaw, ang isang militar na kostyum ay hindi binabago ang kalikasan ng isang tao, gaya ng sa isang gupit ay ginawa siyang pato, isang konsepto, o isang Diyos.

"Ah," iyong masasabi, " ang kostyum ay walang bisa dahil binili mo ito sa isang segunda manong tindahan - ang pagsuot ng uniporme ng sundalo ay hindi ka ginagawang sundalo kung paanong ang pagkopya ng isang doktoral ay binibigyan ka ng Ph.D."

Ang analohiya ay hindi tama, dahil ang pagkakaroon ng Ph.D o pagpapakopya ng doktoral ay hindi binabago ang mga moral na tuntunin na ikaw ay sinasaklaw bilang isang tao.

"Sa bagay", iyong tugon, "subalit ang pagkakaiba ay ang sundalo ay nagtataglay ng mga moral na karapatan na ipinagkaloob sa kanya ng mga karaniwang mamamayan, sa ngalan ng pinagsama-samang pagtatanggol sa sarili atbp."

Ito ay nagbubunsod sa isang nakagigiliw na punto, kung saan ang katanugan ay kung ang mga opinyon ay kayang baguhin ang reyalidad.

### Opinyon at Reyalidad

Malinaw, aming naiintindihan na hindi sa pamamagitan ng aking paglabas ng opinyon ay mag-aalis naman sa inyo ang mga pagpipigil ng grabidad, anumang higit pa sa aking opinyon na ang "dalawa dagdagan ng dalawa katumbas ay lima" ay nagiging tama.

Ang mga "opinyon" ay mga paniniwala na walang malinaw na ebidensya sa reyalidad, o walang malinaw na ebidensya ang maaaring ibigay, o siyang mga ekspresyon ng personal na kagustuhan lamang. Ang aking personal na opinyon ay mas gusto ko ang tsokolateng sorbetes kaysa sa banila - ako rin ay maaaring may "opinyon" na ang bansang Iceland ay isa tropikal na paraiso, o na ang Diyos ay umiiral, o ang ulan ay pumapatak pataas. Ang mga personal na opinion ay walang kinalaman sa moralidad; ang mga opinyon na nag-aangkin na tumpak na pinapaliwanag ang reyalidad, na hindi naman. ay mga maling pagpapalagay lamang. Ang paniwalaan na ang ulan ay pumpatak pataas ay hindi nagpapabago ng daloy nito; ang pagsuot ng Hawaiian na damit sa Iceland ay hindi ginagawang mainit ang Reykjavik.

Samakatuwid ang paniwalaan na ang pagpatay ay moral na tama ay hindi ginagawang moral na tama ang pagpatay. Dahil ang aking paniniwala sa isang tao ay hindi kayang baguhin ang moral na kalikasan niya, ang aking paniniwala na ang kanyang mga pagpatay ay mabuti ay hindi binabago ang kabutihan ng kanyang aksyon. Kung aking ipipikit ang aking mga mata at isiping ikaw ay isang butiki, hindi mo nawawala ang abilidad na iakma ang temperatura ng iyong katawan. Ang isipin kang isang isda ay hindi nilalaktawan ang iyong pangangailangan sa iskuba gir.

Ang mga opinyon ay hindi binabago ang reyalidad.

Dahil ang mga opinyon ay hindi binabago ang realidad, hindi ko maibibigay sa iyo ang anumang pagbubukod o kabaliktaran hinggil sa unibersal na moral na tuntunin. Dahil ang moral na mga tuntunin ay base sa unibersal na lohika, gayondin sa pisikal na kalikasan at reyalidad ng tao, hindi ko pwedeng ipagkaloob sa iyo ang "karapatang pumatay", gayon din ang pagkakaloob sa iyo ng kakayahang lumutang, maglakad sa ibabaw ng tubig, o tumpak na sabihing ang dalawa at dalawa ay magiging lima.

### Pamahalaan bilang Boluntarismo

Ang bukas na pwersa na nasasangkot sa institusyon ng pamahalaan - ang konseptwal na balot na nagbabaliktad ng moral na mga tuntunin para sa partikular na grupo ng mga indibidwal - ay isang bagay na laging iniiwasan sa mga debate. Kapag pinag-uusapan ang pamahalaan, hindi kailanman itinuturing na positibong bagay na puntuhin ang "baril sa silid." Halos sa kuhulugan, ang pamahalaan ay itinuturing na pinili at para sa mga tao, at upang gumana sa kanilang ipinahayag o pahiwatig na pagsang-ayon.

Gayonpaman. ito ay purong walang saysay.

Kung ang isang lalaki ay mayroong kutsilyo sa lalamunan ng isang babae habang nagtatalik, ibig sabihin sa anumang kahulugan ay isang akto ng panggagahasa. Hindi maaaring sabihin ng lalaki na ang pagtatalik ay isang pagkakasundo, habang sa parehas na pagkakataon ay binabantaan ang babae ng pinsala kung siya ay tumangging makipagtalik sa kanya. Kung ang pagtatalik ay boluntaryo, kung gayon ang kusilyo ay hindi na kailangan. Kung ang lalaki ay nakakadama ng pangangailangan para sa kutsilyo, kung gayon malinaw na ang pagtatalik ay *hindi* boluntaryo.

Sa parehas na paraan, ang pagbubuwis ay parte ng sosyal na kontrata na kanilang boluntaryong napagkasunduan.

Ito ay lohikal at impirikal na mali.

Alam natin ito ay impirikal na mali dahil *walang sosyal na kontratang umiiral*. Hindi ikaw o ako *kailanman* ay pumirma ng dokumento na boluntaryong sumasang-ayon sa buwis sa kita - tayo ay isinilang lamang sa sistema na kumukuha ng pera mula sa atin gaya ng punto ng baril.

### Ang Baril sa Silid

Maraming tao ang makikipag-argumento sa puntong ito na ang pagbubuwis ay hindi ipinatupad sa punto ng baril, sa halip ang mga tao ay nagbabayad ng boluntaryo. Halimbawa, hindi kailanman ako tinutukan sa mukha ng baril ng isang kolektor ng buwis o pulis, subalit ako ay nagbabayad ng buwis sa maraming dekada.

Ito ay maaaring totoo, subalit ito ay kumpletong walang kaugnayan. Kung sasabhin ko sa isang babae na papaslangin ko ang kanyang mga anak kung hindi siya makikipagtalik sa akin, at isinuko niya ang kanyang sarili sa akin, malinaw naming nauunawaan na isang imoral na aksyon ang naganap - kahit na wala akong ginamit na sandata sa aking paglabag. Malinaw, kung ang isang babae ay isinuko ang kanyang sarili sa akin, iyon ay dahil natatakot siyang aking gagawin ang aking pagbabanta. Kung sasabhin ko sa kanya na ang aking alagang leprekon ay papaslangin ang kanyang mga anak kung hindi siya makikipagtalik sa akin, siya ay lubhang mababalisa, subalit hindi katatakutan ang aking banta sa anumang makabuluhang paraan, dahil imposible sa aking alagang leprekon na paslangin ang kanyang mga anak. O, kung ako ay pumanaw na, at aking ipapahayag na aking papaslangin ang kanyang mga anak kung hindi siya makikipagtalik sa akin, malinaw na mas makakaramdam siya ng ginhawa kaysa matakot, dahil hindi ko kayang gawin ang aking banta ng mula lampas sa libingan. Samakatuwid nagbabayad tayo ng buwis dahil alam nating kapag hindi, ang posibilidad na masalakay ng mga kinatawan ng estado ay napakataas. Kung hind ko babayaran ang aking mga buwis, ako ay makakatanggap ng sulat, at isa pang sulat, sunod isang patawag ng korte - at kung hindi ako susulpot sa korte, o hindi bayaran ang aking hindi nabayarang buwis at naipon ang multa at interes, ang mga pulis ay dadating na may dalang baril at dadalhin ako sa kulungan. Kung manlaban ako sa mga pulis na iyon, ako ay kanilang babarilin.

Ang sabihin na ang sapilitan ay katumbas ng boluntarismo ay kumpletong ilohokial at kontradiksyon sa sarili. Ang sabihin na ang pagpapasimula ng paggamit ng puwersa ay kumpletong katumbas ng sa hindi pagpapasimula ng paggamit ng pwersa ay ang pagsasabi na ang taas ay baba, itim ay puti at ang katotohanan ay kamalian.

Kung wala ang "sonang wala" itong mga sirang kathang-isip na ito ay hindi maaaring mapanatili.

Ang "sonang wala" ay ang tirahan ng halimaw na ating hinahanap.

Kung ating makikita, personal nating alam na mali ang magnakaw; meron tayong kakaunting suliraning abstrak at lohikal sa pagbabawal ng pagnanakaw, gaya ng nasabi sa itaas - gayonpaman, may umiiral na "sonang wala" o alternatbong uniberso kung saan ang mga nasabing oposisyon ay maaaring tanggapin ng walang tanong o pagsasaalang-alang.

Ayon sa UPB, mali para sa iyo at sa akin ang magnakaw. Subalit kahit papaano, sa "sonang wala" na ito, hindi lamang pwede, subalit perpektong *moral* din, para sa iba ang magnakaw. Hindi tayo *dapat* magnakaw - sila ay *dapat* magnakaw. Ito ay moral na kabaliwan!

### Pulisya

Ating alisin ang ating mabuting kaibigan na si Bob sa kanyang silid ng pagsubok ng teoryang moral at ibalik siya sa kanyang orihinal na hanapbuhay bilang pulis.

Malinaw, ng si Bob ay gumising sa umaga, bago ang kanyang toka, hindi siya maaaring pumunta sa bahay ng kanyang kapitbahay at humingi ng pera sa punto ng baril, kahit sino pa ang nagsabi sa kanya na ayos lang yun.

Nang si Bob ay mag-almusal, hindi pa rin nya pwede atakihin ang kanyang kapitbahay at kunin ang pera nito. Sa kanyang pagmamaneho tungong trabaho - kahit na nasuot na nya ang kanyang uniporme - hindi pa sya nakapag- panch, samakatuwid siya ay walang anumang karapatan gaya ng ibang mamamayan. Nang siya ay makapag-panch na, gayonpaman, ngayon, tila may bumaba na amoral na haligi ng apoy mula sa mismong langit, siya ngayon ay nagkamit ng abilidad na moral na atakihin ang kanyang mga kapitbahay at kunin ang kanilang salapi.

Kataka-taka, ito ang natatangi niyang katangian na lubos na binabaliktad ang sarili. Hindi niya kayang lumipad, hindi niya kayang baguhin ang kanyang hugis, hindi niya kayang matagumpay na maunawaan ang mga bol bering o mamuhay sa impyerno; hindi niya kayang tumakbo ng isang kilometro kada oras, at mas lalong hindi siya makakatagos sa isang konkretong pader. Siya ay absolut, lubos, at kompletong *ang parehas na lalaki nung siya ay ** bago** nag-panch* _ gayonpaman ngayon, siya ay nasasaklaw ng buong salungatang moral na tuntunin.

Mas lalong kataka-taka, kung ako ay isang hindi "pulis", at aking sundan si Bob sa kanyang trabaho, at gawin ang eksakto nilang ginagawa - Ako ay nagsuot ng kostyum, naglakad sa istasyon ng pulis, at dalhin ang kaperasong karton tungong panch-orasan - bakit, kung gawin ko ang eksaktong ginagawa ni Bob, ako ay kumpleto at buong-buong imoral, kahit na ang magkakahawig na aksyon ay kumpleto at buong -buong *moral*.

Anong klaseng saysay ang ginagawa nito? Paano natin makitang malutas ang hindi mapasok na misteryong ito?

Ang simpleng katotohan ay *hindi* pwedeng malutas, dahil iyon ay kumpletong magulo. Ang katotohanan na itong "salungat na mundong" moral na kabaliwan ay kompletong irasyonal - huwag ng banggitin pa na marahas na mapagsamantala - ay kitang-kita na dapat itong ibaon sa walang katapusang prusisyon ng maalamat na "boluntarismo"

Kami ay nasabihan na "nais" naming si Bob ay kunin ang aming salapi - na kumpletong sumasalungat sa katotohanan na si Bob ay nagpakita sa aming pintuan at nagtutok ng may lamang baril sa aming mukha. Sa pamamagitan ng lohikang ito, pwede rin akong umakyat baba ng kalye at magnakaw sa aking mga kapitbahay, at mag-angkin na ako ay lubos na nagulat kapag ako ay hinuhuli na:

"*Nais* nila na ako ang gumawa ng kanilang pera!"

"Kung gayon bakit mo sila tinatakot na paputukan kung hindi nila binigay sa iyo ang kanilang pera?"

"Dahil *utang na loob*nila sa akin ang kanilang pera!"

"Akala ko sinabi mo na nais nila ibigay sa iyo ang kanilang pera."

"Hindi, Hindi - may utang sila sa akin. Pera *ko* talaga iyon!"

"Sa anong batayan na utang nila sa iyo ang perang ito?"

"Mayroon kaming kontrata!"

"Pwede mo ba ipakita sa akin ang kontrata? Ito ba ay kanilang pinirmahan ng kusang-loob?"

"Hindi ito ganoong uri ng kontrata!"! Ito ay isang -*sosyal* na kontrata... At bukod sa - alinsunod sa sosyal na kontratang iyon, aking pag-aari ang buong kalye - ang buong sinumpang kapitbahayan sa katunayan! Sinumang tumanggi na bayaran ako sa akng salapi ay maaaring lumipat saanman - Hindi ko pinipilit ang sinuman!"

"At paano mo nalaman na pag-aari mo ang buong kapitbahayan? Mayroon ka bang mga papel ng pagmamay-ari?"

"Oo, syempre - tignan mo rito!"

"Teka, isa lamang itong sulatkamay na tala na nagsasabing pag-aari mo ang buong kapitbahayan - at ito ay parehas sa sulatkamay ng iyong lagda. Natatakot ako na kailangan namin i-book ka - ito ay isa mo lamang gawa-gawang kontrata, na iyong ipinapapasan sa mga tao sa punto ng baril."

Ito ay isang kumpletong kabaliwan at masama gaya ng ako na patuloy na sinasabi sa isang babae na aking ginagahasa na siya ay *nais* na makipagtalik sa akin. Iyo pakaisipin na ako ay nasa isang paglilitis ng panggagahasa, at may bidyoteyp ng isang babae na nagsasabi sa akin na tumigil na, at ako ay may kutsilyo sa kanyang leeg, paano ang aking depensa kung ako ay patuloy na nagpipilit na siya ay *ninais* na makipagtalik sa akin?

Sa korte, iyon ay pinabulaanan, at ipapatapon sa kulungan dahil sa aking halata, baliw, masama at pansariling kaimpokritohan.

Ah, subalit sa "sonang wala" ng pamahalaan, ang panggagahasa ay isang gawa ng pag-ibig, ang pagkidnap ay isang imbitasyon, ang pagtanggi sa pagnanakaw ay isang masamang pagkamakasarili, at ang pamimilit ay kabutihan.

Ito ang aking ibig sabihin ng aking sinabi na ang "salungat na mundong *sonang wala*" ay ang pangunahing hadlang sa kaligayahan ng tao sa mundo. Ang pagnanakaw ay mali para sa atin; ang pagnanakaw ay mali sa abstrak - pero ang pagnanakaw kahit paano ay "tama" dito sa baliw na alternatibong uniberso na tinatawag na "pamahalaan"?

[^2]: Huwag na tayong *magsimula* sa lohikal na bangungot ng halaga ng katotohanan na nasa loob ng pahayag na "mali katumbas ay katotohanan."

[^3]: Ang argumentong ito ay hindi rin gumagana ng husto sa mga guro ng matematika - hindi pa ako nakakita ng isang mag-aaral na matagumpay na nakipag-argumento na ang maling sagot ay maaaring tama sa isa pang uniberso, kung kayat hindi patas na ito ay markahan bilang mali.