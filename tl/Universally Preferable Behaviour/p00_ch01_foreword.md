## Paunang salita

Sa maraming mga kwentong diwata, mayroong nakatira na teribleng halimaw na may kamangha-manghang kapangyarihan, isang dragon o isang basilisk, na pinagmamalupitan ang mga nakapaligid na lupain. Ang mga lokal na taga-baryo ay nanginginig sa harapan ng halimaw; kanilang isinasakripisyo ang kanilang mga hayop, nagbabayad ng salapi at dugo sa pag-asang mapapayapa ang nakakamamatay na simbuyo nito.

Karamihan ng tao ay tumitimbuwang sa ilalim ng anino ng halimaw na ito, tinatawag ang kanilang takot na "kabaitan, " - subalit may iilan - na lasing sa katapangan o kahangalan - na nagdesisyong lumaban. Taon kada taon, dekada kada dekada, laksa kada laksa ng mga kampiyong punong-puno ng pag-asa ang sumubok na tapatan ng kanilang lakas, bertud at katusuhan laban sa teribleng mapagmalupit.

Sumubok - at nabigo.

Ang halimaw ay palaging imortal, kung kaya't ang mga tagabaryo ay hindi na umaasa pa na darating ang oras na mawawala ang kanilang manlulupig. Ang halimaw ay hindi kailanman rasyonal, at walang pagnanais na makipagkasunduan, kung kaya't walang posibleng negosasyon.

Ang tanging pag-asa ng mga desperadong tagabaryo ay kung may darating na lalaking tatalo sa halimaw.

Hindi maiiwasan, isang lalaki ang sumulong na ginulat ang lahat dahil siya ay lubos na walang kapararakan. Siya ay matatag na batang lalaki, anak ng magsasapatos, aprentis ng panadero - o minsan isang palaboy.

Ang aklat na ito ay ang aking kwento ng personal na pag-atake sa nasabing halimaw.

Ang halimaw ay ang paniniwala na imposibleng bigyang kahulugan ang isang makatwiran, rasyonal, sekular, at syentipikong etikal na sistema. Ang halimaw ay ang ilusyon na ang moralidad ay dapat magpakailanman mawala sa irasyonal na latian ng mga diyos at mga pamahalaan, na pinagtitibay ng praktikal na dahilan lamang, subalit magpakailanmang kulang sa lohikal na pagbibigay-katwiran at malinaw na pagbibigay-kahulugan. Ang halimaw ay ang pantasya na ang kabutihan, ating lubos na ligaya, ang ating pinakamalalim na kasiyahan, ay dapat ipagsantabi ng mga sekular na matatanda, at maiwan sa alikabok upang kalmutin, pagtawanan at pagsamatalahan ng mga pulitiko at mga pari - at mga magulang. Ang halimaw ay ang pamahiin na, kung walang pagbabatikos ng mga magulang, pananakot ng mga diyos o ng mga baril ng pamahalaan, hindi tayo magiging rasyonal at mabuti.

Ang halimaw ay nagpabagsak ng maraming mga bayani, mula kay Socrates tungo kay Plato tungo kay Augustine tungo kay Hume tungo kay Kant tungo kay Rand.

Ang dulot sa sangkatauhan ay lubhang napakalaki.

Dahil tayo ay nananatiling walang mabigay kahulugan sa isang rasyonal na sistema ng unibersal na moralidad, tayo ay napilitang magpakasakit ng mga relihiyosong kababalaghan sa ating mga anak, o magbigay ng baril, kulungan at sandatahan sa maliit na monopolyo ng mga walang kaluluwang mangongontrol na tinatawag ang kanilang mga sarili na "ang estado."

Dahil ang tinatawag nating "etika" ay nananatiling personal at *kultural* lamang, hindi natin maiwasan na umasa sa pang-aapi, takot at karahasan upang pagtibayin ang panlipunang tuntunin. Dahil ang etika ay kulang sa rasyonal na basehan ng syentipikong pamamaraan, ang "moralidad" ay nananatiling nagpaparumi sa panliping digmaan ng mga madugong alamat, bawat gang ay ubos-lakas na naglalabanan para sa pagkontrol ng katapatan ng mga tao sa "kabutihan."

Hindi tayo mabubuhay ng walang moralidad, subalit hindi natin mabibigyang kahulugan ang moralidad ng tumpak - samakatuwid tayo ay walang hanggang nahatulan sa hungkag na buhay ng magarang pagkukunwari, mapangutyang pangingibabaw, o relihiyosong pang-aalipin.

Sa pagkaintelektwal, wala ng mas mataas na pusta sa mundo. Ang kabiguan nating magbigay kahulugan sa tumpak at rasyonal na tuntuning moral ay nagbubuwis ng daang-daang buhay, sa digmaan ng mga relihiyon at mga estado.

Sa ibang pamamaraan, ang pusta ay mas lalong tumataas.

Ang tumaas na impormasyon ng daloy ng internet ay nagtataas ng mga hinala ng makabagong henerasyon na kung tawagin ay ang "kabutihan" ay higit - kumulang - lamang na serbisyo-pansariling mga kwentong-diwata ng mga mapagkunwaring mga nakatatanda. Ang relihiyosong kasinungalingan ng mga awtoridad - at pakikipagsabawatan ng mga sumasamba sa kanila - ay mas malinaw ngayon kaysa noon.

Ang "katotohanan" ay nalantad bilang manipulasyon; kabutihan bilang pagkontrol; katapatan bilang pagka-alipin, at ang tinaguriang "moralidad" ay nahayag bilang katawa-tawang tanghalang puppet na dinesenyo upang linlangin ang mga mahihina at matatakuting tao tungo sa pag-alipin sa kanilang mismong mga sarili.

Ang reyalisasyong ito ay nagdulot ng pagsilang ng bagong henerasyon ng mga nihilista, gaya ng naganap nong ikalabing siyam na siglo sa Alemanya. Ang mga sukdulang relatibistang ito ay inilalaan ang kanilang mapanibughong pag-atake sa sinumang nag-aangkin ng anumang anyo ng katiyakan. Ang post-modernismong henerasyon na ito ay nalagpasan ang mga kultural na pagkapanatiko at ang sama-samang kasaysayan nito, ngunit ngayon tinitignan *lahat* ng katotohanan bilang mapanghamak na pahayag na lamang. Gaya ng mapagmasid na kabataan na siyang nagkapeklat dahil sa mapang-uyam na "karunungan," kanilang nakikita ang komunikasyon bilang pag-aanunsiyo, lahat ng pag-aangkin bilang propaganda, at ang lahat ng moral na pangaral bilang mapagkunwaring pagnanakaw.

Dahil wala tayong kasundaun ng isang buo, tumpak at rasyonal na balangkas ng pagsusuri ng moral na proposisyon, ang "moralidad" ay nananatiling nadudungisan ng mistisismo, at ng di maiiwasang korolari ng karahasan nito. Gaya ng, bago pa ang Kaliwanagan, ang mga relihiyosong sekta ay walang katapusang nakikipagdigmaan para sa kontrol ng talim ng aristokrasya, subalit sa ngayon ang nagpapaligsahang moral na mga mitolohiya ay nakikipagdigmaan para sa pagkontrol ng estado, at sa lahat ng makinarya nito ng pamimilit.

Samakatuwid ang moralidad ay nananatili, relatibo tungo sa modernong syensya, gaya ng ginawa ng midibal na "astonomiya" sa modernong astronomiya - isang lupain ng imahinasyong mitolohiya, pinagtibay ng pagkukwento, pagbabanta, pamimilit at pananamantala - na siyang aktibong humahadlang sa tunay na pag-unlad tungong katotohanan.

Ang "halimaw" na ito ng relatibong etika ay lumilitaw dahan-dahan sa ating itaas, sinisila tayo, binibigyang katwiran ang pagbubuwis, pagpapakulong, pagsensura at mga digmaan. Inaalipin nito ang mga kabataan sa estadong eskwelahan at upuan ng Linggo; binibitag ang mga mahihirap sa malambot na mga gulag ng kapakanan; at kahit pa ang mga hindi pa isinisilang ay binibitag sa walang hanggang lalim ng balon ng nasyonal na pagkakautang.

Gaya ng aking isinulat sa aking mga nakaraang aklat, "Sa Katotohanan: Ang Kalupitan ng Ilusyon," ang pangunahing kasinungalingan na nasa sentro ng hindi napapatunayang mga teoryang etikal ay ang mga nasabing teorya ay laging inihahayag sa mga kabataan bilang may layunin at hindi mapag-aalilanganan mga katotohanan, pero sa katotohanan ang mga ito ay mga kultural na pagkapanatiko lamang. Ang dahilan kung bakit hindi na kailangan ng mga syetipiko ang pamahalaan o isang Vatican ay dahil ang mga syentipiko ay may tumpak na pamamaraan sa pagreresolba ng mga alitan: ang syentipikong pamamaraan. Ang dahilan sa kung bakit ang wika ay hindi kailangan ng sentral na awtoridad upang gabayan ang ebolusyon nito ay dahil nakasandig ito sa "malayang merkado" ng naipong indibidwal na kagustuhan sa estilo at kagamitan.

Ang dahilan kung bakit ang modernong moralidad - at ang moralidad sa kabuuan ng kasaysayan - ay kailangang umasa muna sa pang-aapi sa mga musmos, matapos ay sa pagbabanta sa mga matatanda, at yaon ay isang pangkokontrol na kasinungalingan na nakamaskara bilang totoong kabutihan.

Ang katotohanan ay kailangan natin ng moralidad; ang kasinungalingan ay ang mga diyos at pamahalaan ay maaaring rasyonal na bigyang kahulugan o makatarungang pagtibayin ito.

Ang aking layunin sa aklat na ito ay ang bigyang kahulugan ang pamamaraan para sa pagsasabisa ng teoryang moral na tumpak, hindi nagbabago, malinaw, rasyonal at impirikal - at *totoo*.

Ako ay may buong kamalayan na, sa mga oras na ito, ikaw ay nakakadama ng tumataas na bugso ng pag-aalinlangan. Aking buong-buong nauunawaan ang magkasalungat-kaganapan na merong isang lalaki kung saanman sa Internet - ang tahanang mundo ng mga baliw - ang kahit papaanong naresolba ang pilosopikong suliranin ng mga edad ay hindi tiyak na mataas - sa katunayan, ito ay maaaring malapit sa sero hanggang sa birtwal na hindi na matutukoy pa mula rito.

Gayonman, hindi pa rin *lubos* na sero.

### Mga Panuntunan

Ekstraordinaryong pagpapahayag ay nangangailangan ng ekstraordinaryong ebidensya. Sa pagtanggap dito sa gahiganteng tungkulin na ito - partikular sa nasabing maiksing aklat - ako ay nagsaayos ng ilang pangunahing panuntunan, na katuwa-tuwa gawin.[^1]

1. Aking buong-buong tinatanggap ang makataong pagkakaiba sa pagitan ng "ay" at "nararapat". Ang may bisang moral na tuntunin ay hindi direktang makukuha mula sa umiiral ng alinman sa reyalidad. Ang katotohanan na ang mga tao sa pangkalahatan ay*mas pinipili* ang mabuhay, at matagumpay na makipag-ugnayan sa reyalidad upang maisagawa ito, hindi pwedeng maging batayan sa alinmang may bisang teorya ng etika. May ilang tao na hindi nais mabuhay, at matatag na inaayawan ang reyalidad, kung gayon ang kahulugan na ito ng etika ay nananatiling pansarili at kondisyunal.
2. Ang etika ay hindi eksaktong mabibigyang kahulugan bilang "kung saan ay mabuti para sa kaligtasan ng tao." Ang tiyak na mga indibidwal ay maililigtas ang kanilang sarili sa pamamagitan ng pagsila sa iba, kung kaya't itong kahulugan ng etika na ito ay hindi napagtatagumpayan ang suliranin ng subyektibismo. Sa bayolohikal na termino, ito ay kahalintulad ng paglalarawan sa ebolusyong inklinasyon bilang "sa kung saan para sa kaligtasan ng *buhay*" - ito ay walang saysay. Ang pantaong lipunan ay isang ekosistem ng nagpapaligsahang interes, gaya ng kagubatan, at kung ano ang mas "mabuti" para sa isang tao ay kadalasang nakakapinsala sa iba.
3. Hindi ako naniniwala sa anumang "mas mataas na lupain" ng ideyal na anyo. Ang moralidad ay hindi makikitang umiiral sa anumang "ibang uniberso," kahit pa materyal o hindi materyal. Kung ang moralidad ay umiiral sa "iba pang lupain," hindi ito masasaklaw sa isang mahigpit na rasyonal o impirikal na pag-aanalisa - at, tulad ng itinala ni Plato sa "Ang Republika," ang lipunan samakatuwid ay nangangailangan ng isang elitistang kadre ng mga Haring-Pilosopo para makipagkomunikasyon - o, para mas tumpak, *pagtibayin* - ang hindi maunawaang kautusan nitong "ibang lupain" sa lahat. Hindi rin nito sinosolusyunan ang suliranin ng subyektibismo, dahil ito ay hindi maaabot na dahilan at ang ebidensya ay nangangahulugang subyektib.
4. Hinid ako naniniwala na ang moralidad ay maaaring mabigyang kuhulugan o matukoy ayon sa "argumento mula sa epekto," o ang tinatayang kalalabasan ng etikal na pahayag. Utilitaryanismo, o "ang pinakamabuti para sa nakararami," ay hindi pa rin sinosolusyunan ang suliranin ng subyektibismo, dahil ang kalamangan ng anumang sentral na tagaplano habang batid ang tumpak na mabuti para sa lahat ay kagaya din ng sa anumang sentral na ekonomikong tagaplano habang batid kung paano ang mahusay na paglalaan ng pinagkukunang yaman ng walang presyo - epektibong sero. Gayondin, ang ipinagpapalagay na "ang pinakamabuti para sa nakararami"ay nagbabago ayon sa kultura, kaalaman, oras, at mga pangyayari, na siyang bigo rin na daigin ang suliranin ng subyektibismo. Hindi namin hinuhusgahan ang halaga ng mga syentipikong eksperimento ayon sa ilang Platonic na mas mtaas na lupain, o ilang utilitaryan na optimisasyon - sila ay hinusgahan ayon sa syentipikong pamamaraan. Aking gagamitin ang parehas na atake sa aklat na ito.
5. Akin ring tinatanggihang bigyang kahulugan ang etika bilang "positibong batas na doktrina." Bagaman pangkalahatang tinatanggap na ang legal na sistema ay nagmula sa sistema ng etika, walang sinuman ang makakapag-argumento na ang bawat batas sa loob ng legal na sistema ay isang perpektong repleksyon ng isang ideyal na moralidad. Ang batas ay hindi kayang salaminin ang *anumang* tumpak na teroya ng etika, dahil ang mga batas ay nasa estado ng patuloy na pagdaloy ng bagay, walang tigil na binabaliktad, inaabandona at binabago - at ang mga legal na sistema sa kabilang mundo ay palaging direktang kabaliktaran ng isa pa, kahit sa teoretikal na antas lamang. Ang batas Sharia ay palaging direktang kabaliktaran ng karaniwang-batas ng Anglo-Saxon, ang modernong demokratikong proseso ng "tuntunin ng mga nagkakagulong tao" ay tila kadalasang kauri ng isang Mafiang papuri kaysa sa matinong implementasyon ng mga etikal na ideya.
6. Ako ay buong bukas sa pahayag na wala naman talagang matatawag na etika, at lahat ng mga sistema ng "moralidad" ay mga instrumento ng pagkontrol lamang, tulad ng mariing argumento ni Nietzsche. Sa aklat na ito, ako ay magsisimula sa palagay na wala naman talagang matatawag na etika, at mula rito ay ako ay bubuo ng balangkas.
7. Ako ay lubos na naniniwala sa etikal na *katutubong ugali* ng tao. Ang halos unibersal na panlipunang mga pagbabawal sa pagpaslang, panggagahasa, pag-atake at pagnanakaw ay mga katotohanang itinatapon ng sinumang rasyonal na etisist sa kanyang ikakapahamak. Nag-argumento si Aristotle na anumang etikal na teorya na maaaring gamitin para patunayan na ang panggagahasa ay moral ay may taglay na kamalian. Samakatuwid, matapos kong makagawa ng balangkas na magpapatibay ng mga etikal na teorya, aking padadaanin ang mga pangkalahatang tinanggap na moral na batayan ito sa loob ng balangkas, upang malaman kung ang mga ito ay nagsasabi ng katotohanan.
8. Aking iginagalang ang iyong pag-iisip na magtimpi sa mga mapagtakdang salita gaya ng "reyalidad." "dahilan," "integridad," atbp. Mayroon na tayong sapat na gagawin ng hindi na kailangang baguhin pa ang nakasanayan na.
9. Panghuli, ako ay naniniwala na bawat teorya - lalo na ang gaya ng mga pundamental na teorya ng etika - ay maliit ang nagagawa kung kinokompirma lamang nito ang likas ng alam na ng lahat. Hindi ako gumugol ng maraming taon ng aking buhay sa pagtatrabaho sa teorya ng etika upang magpaikot-ikot at patunayang ang "pagpaslang ay mali." Sa aking pananaw, ang pinakamainam na mga teorya ay yung mga nagpapatunay na ang mga katotohanan na ating inaakalang nauunawaan - at ginagamit ang mga prinsipyong ito upang ilantad ang mga bagong katotohanan na maaaring kontra-akala.

Aking ginugugol ang natitirang taon ng aking buhay sa paghahanda, pagsasanay, at matapos ay makipagtunggali sa halimaw na ito, umaaasa ako na naabswelto ko na ang aking sarili sa anumang sukat ng karangalan. Naniniwala akong lumalabas na ako ay nagwagi - kahit paano'y nasaktan - at umaasa ako na makatagpo ng sinumang may kaparehas na pananaw.[^2]

Ako ay nag-aral ng kasaysayan ng pilisopiya sa pinakamataas na paaralan, at nagtataglay ng Masters digri, subalit wala akong PhD sa pilosopiya. Ako ay mula sa kinikilalang publikong intelektwal. Hindi ako ang masasabing *pinakang* kampyon, pero ako ay halos malapit dito. Kung ako man ay nagtagumpay ay hindi na iyon nakasalalay sa iyo, at hindi rin nakasalalay sa akin.

Kung ang katwiran ay manatili, ang pinakadakilang halimaw ay babagsak.

### Isang Patas na Mungkahi

Isang katapangan na imungkahi sa mga mambabasa kung paano magbasa ng aklat, taglay ang mga hamon ng tungkulin na nasa ating harapan, nais kong magbigay ng isang maliit na mungkahi bago tayo pumasok.

Kung tayo ay nabuhay noong ikalabinlimang siglo, at sinusubukan kong kumbinsihin ka na ang mundo ay bilog, ako ay magbibigay ng bungkos ng mga matematika at pisikang patunay. Kung ikaw ay magbigay ng salungat na opinyon, ikaw ay natural na tutugon ng may pag-aaalinlangan, at iiwas sa anumang linya ng patunay. Gayonpaman, kung ikaw at ako ay maglalayag sa buong mundo, at dadating kung saan tayo nagsimula ng hindi na tutuntunin pa ang ating mga hakbang, ikaw ay magiging handang tanggapin ang mga konseptwal na mga patunay na iyong *naranasang* totoo pala. Ikaw ay makatatagpo ng mali sa partikular na lohikal na hakbang o metapora, subalit ikaw ay sumasang-ayon na sa konkulsyon, at samakatuwid ay mas tutulong na maitama ang mga detalye kaysa tanggihan ang teorya sa kabuuan.

Kung ang aking tungkulin ay tumugon sa bawat posibleng pagtutol sa bawat linggwistika, lohikal at impirikal na hakbang, ang gawaing ito ay magpakailanmang hindi matatapos - at hindi mababasa. Ang Perpeksyonismo ay, sa pinakadiwa, pagkabalam, at aking ipinagpapalagay na ang tungkulin ng aklat na ito ay napakaimportante - ang panganib ng huwad na moralidad ay napakalala at napakalapit - sa paggugol ng napakahabang panahon sa pagsubok na marating ang langit ay napunta tayo sa impyerno.

Samakatuwid aking mapagkumbabang iminumungkahi sa iyo na maghintay hanggang makita mo kung gaano kaepektibo ang etikal na balangkas na aking ipinapahayag sa pagpapatunay ng pinakakaraniwang tinanggap na moral na mga maksim ng sangkatauhan bago magbigay ng huling husga sa teorya.

Ako ay lubos na naniniwala na ang kahulugan ng rasyonal na etikal na balangkas ay ang pinakamahalagang tungkulin na kinakaharap ng sangkatauhan. Aking lubos na ikinalulugod ang iyong interes na mahalagang bagay na ito - at muli gaya ng palagi pinasasalamatan ang mga nagbigay donasyon na siyang naging daan upang ang gawain na ito ay maging posible.

Ako ay tutungo sa digmaan na armado ng dahil sa ibang tao.

[^1]: Karamihan dito ay tatalakayin ng mas detalyado sa kabuuan ng kurso ng librong ito.

[^2]: Syempre, ako ay nabigo, subalit ako ay nabigo ng kagila-gilalas, sa siyang parehong nakakapagpatatag at kawili-wili!