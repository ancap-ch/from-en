### 

Matapos ang pagbabagong ito sa klasiko, at lalo na sa Austrianong teorya ng trabaho, pera, interes, at kapitalistang proseso, dadako naman ako ngayon kay Keynes at kanyang "bagong" teorya. Bago ibigay ang aming paliwanag ukol sa luma, madaling makita na ang "bagong" *Pangkalalahatang Teorya ng Trabahao, Interes, at Pera* ni Keynes ay maling batayan at ang rebolusyong Keynesian bilang isa sa mga pangunahing intelektwal na iskandalo sa ika-dalawampung siglo.[^23]

#### Trabaho

Nagtatakda si Keynes ng mga maling teorya sa pagtatrabaho. Taliwas sa klasikong pananaw, hinahayag niya na maaaring magkaroon ng di-kusang pagkawala ng trabaho sa malayang merkado; at higit pa roon, na maaaring maabot ng merkado ang isang matatag na balanse sa patuloy na pamamamalagi ng di-kusang kawalan ng trabaho. At sa paghahayag na posible ang ganoong kabiguan sa merkado, ipinaglalaban niyang nadiskubre niya ang pinakamalaking pang-ekonomiyang katuwiran para panghimasukan ang pagpapatakbo ng merkado sa pamamagitan ng puwersang higit sa pamilihan.

Dahil ang malayang merkado ay tinukoy base sa mga produktong mula sa mga pribadong pag-aari at sa pagiging boluntaryo ng lahat ng pakikipag-ugnayan ng mga may-ari ng mga pribadong ari-arian, dapat malinaw na ang pilit na pinapakita ay katumbas ng pagsasabing ang bilog ay isang parisukat.

Nagsisimula si Keynes gamit ang maling pahayag na ipinalagay ng klasikong teorya "na ang di-sinasadyang pagkawala ng trabaho ay hindi kailanman umiiral."[^24] Sa katunayan, wala itong ipinalagay na ganoon. Ipinalagay ng klasikong teorya na base sa lohika at pag-aaral ng pagkilos ng mga tao, imposible ang di-boluntaryong kawalan ng trabaho habang ang malayang merkado ay umiiral. Na ang di-boluntaryong kawalan ng trabaho, kahit anumang sukat nito, ay maaaring umiral kapag mayroong mga institusyon na higit sa merkado, mga batas para sa kubdulang sahod, atpb., ay hindi kailanman seryosong pinagdudahan.

Matapos ang kamaliang ito, nagpatuloy si Keynes sa pagbigay ng kanyang kahulugan ng di-boluntaryong kawalan ng trabaho:

> Ang mga tao ay di-boluntaryong walang trabahao kapag, sa pagkakataong nagkaroon ng maliit na pagtaas sa presyo ng kalakal [hal., mga pangkonsumong bilihin] kaugnay sa perang mula sa sahod, ang parehong kabuuang pantustos sa gagawa ng trabaho para sa kasalukuyang sahod at ang kabuuang pangangailangan para sa trabahong iyon sa naturang sahod ay mas higit sa umiiral na dami ng trabaho.[^25]

Kung isasalin sa simpleng Ingles, ang sinasabi ni Keynes sa kanyang kalituhan na tipikal na sa kanya, ang mga tao raw ay di-boluntaryong nawawalan ng trabaho kapag ang dagdag sa mga presyo na may kinalaman sa halaga ng sahod ay magdudulot ng mas maraming trabaho[^26] Ngunit ang naturang pagbabago sa mga relatibong presyo ay katumbas sa pagbaba ng tunay na halaga ng sahod; at ang pagbaba ng tunay na sahod ay maaaring idulot sa merkado ng mga kumikita ng sahod sa kahit anong oras nila naisin, sa pamamagitan lamang ng pagtanggap ng mas bahagyang mas mababang halaga ng sahod na sasabayan ng pananatili ng mga presyo ng mga kalakal. Kung napagpasiyahan ng mga manggagawa na hindi ito gawin, walang di-boluntaryo sa lahat ng ito. Dahil sa kanilang pagtaan sa pangangailangan para sa trabaho, pinili nilang tustusan ang dami ng trabahao at ito talagang natutustusan. Pati ang pag-uuri nito bilang isang boluntaryong kawalan ng trabaho ay hindi magbabago nang kahit kaunti, kung may pagkakataong ang mas mababang halaga ng pasahod ay magpapadami ng trabaho. Kung ibabase sa lohika, ang naturang resulta ay maaari lamang mangyari kung sa pagkakataong ito ay tinaasan ng mga manggagawa ang kanilang pananaw para sa binigay na halaga ng pasahod kumpara sa pataan nila para sa pangangailangan sa paggawa (kung hindi, walang ganoong pagbabago and naganap, ang pagkakaroon ng trabaho ay baba sa halip na tumaas). Subalit, ang katotohanan na maaaring magbago ang isip ng isang tao ay hindi nangangahulugan na nag unang pinili ng nito ay di-boluntaryo, tulad ng sinsasabi ni Keynes. Siyempre, ang isang tao ay maaaring tukuyin ang kanyang mga termino sa anumang paraan na nais nito, at sa tunay na pamamaraang Orwellian maaring ang isang tao ay piliing tawagin ang boluntaryo bilang inboluntaryo at ang inboluntaryo ng boluntaryo. Ngunit sa ganitong pamamaraan, ang anumang bagay sa ilalim ng araw ay maaring "mapatunaya" kahit sa katunayan ay wala itong napakita na kahit anumang may halaga. Ang pamamaraan ni Keynes upang maipakita ang posibilidad ng di-boluntaryong kawalan ng trabaho ay isang walang saysay na katibayan na hindi makakaapekto sa katotohanan na walang kahit anong bagay tulad ng di-boluntaryong pagtatrabaho, sa karaniwang kahulugan ng terminong ito, ang maaaring umiral sa malayang merkado.

At para bang hindi pa ito sapat, dinagdag pa ni Keynes na ang di-boluntaryong kawalan ng trabaho ay posible sa kathang-isip na lugar ng equilibrium. Sa katunayan, pinuna niya ang nauna niyang *Kasunduan sa Pera* sa pagsasabing, "Hindi ko pa noon naiintindihan na, sa ilang mga kundisyon, ang sistema ay maaaring nasa punto ng balanse kasama ang mas mababa pa kaysa sa buong empleyo."[^27] Subalit ang equilibrium ay *tinutukoy* bilang isang sitwasyon kung saan ang mga pagbabago sa mga halaga, teknolohiya, at mga pag-aaring yaman ay hindi na nangyayari kung saan lahat ng mga kilos ay buong nakalapat sa pinal na kaayusan ng mga datos; at kung saan lahat ng bumubuo ng produksyon noon, kasama na ang paggawa, ay ginagamit hanggang sa abot ng makakaya nito (kung ang mga ito ay datos na hindi nagbabago) at paulit-ulit at walang humpay na ginagamit sa pareho at patuloy na disenyo ng paglikha. Kaya, tulad ng sinabi ni H. Hazlitt, ang pagkakatuklas ng punto ng balanse sa kawalan ng trabaho ni Keynes, sa kanyang *Pangkalahatang Teorya*, ay parang pagkakatuklas ng isang bilog na hugis tatsulok-isang pagkakasalungat ng mga termino.[^28]

#### Pera

Sa pagtanggal niya ng lohika sa kanyang pagtuturing ng pagtatrabaho at kawalan ng trabaho, si Keynes, sa kanang pagtalakay ng pera, ay tinatanggal din ang pang-ekonomiyang pangangatwiran sa pamamagitan ng pagpipilit na ang pera at ang mga pagbabago sa pananalapi (ay maaaring) mayroong sistematikong epekto sa kita mula sa trabaho, at interes.

Ang katotohanan na ang "pera" ay lumilitaw sa pamagat ng *Pangkalahatang Teorya,* ang positibong teorya ng pera ni Keynes ay kamangha-manghang maikli at paurong. Siyempre, ang kaiklian ay maari pa ring maging katangian. Sa kaso ni Keynes, nagbibigay ito ng pagkakataon upang madaling ituro ang kanyang mga simpleng pagkakamali. Para kay Keynes, "*ang halaga ng pera ay nagmumula sa pagiging isang tulay sa pagitan ng kasalukuyan at ng hinaharap*.[^29]"Ang pera makabuluhang katangian nito, ay higit sa lahat, isang tusong instrumentong nagdudugtong ng kasalukuyan at ng hinaharap.[^30] Masasabi nating ito ay hindi totoo dahil sa katotohanang walang salaping iiral sa kathang-isip na lugar ng equilibrium,[^31]ngunit kahit sa kundisyon ng equilibrium mayroon pa ring kasalukuyan at hinaharap, at ang dalawang iyon ay magkaugnay pa rin. Sa halip na gumana bilang isang tulay papunta sa hinaharap, ang salapi ay nagsisilbing paraan ng pakikipagpalitan; isang papel na sadyang nakatali sa mga di-katiyakan ng hinaharap.[^32] Ang pagkilos, na palaging naguumpisa sa kasalukuyan at may nilalayon sa hinaharap, at masasabing may kalayuan mula sa simula, ang bumubuo ng tunay na ugnayan ng kasalukuyan at ng hinaharap. At ang napiling oras bilang isang pangkalahatang kategorya ng kilos ang siyang nagbibigay sa ugnayang ito sa pagitan ng kasalukuyan at ng hinaharap ng partikular nitong hugis. Ang pera, di tulad ng interes, ay hindi inuugnay ang kasalukuyan sa hinaharap tulad ng iba pang mga pangyayari sa ekonomiya gaya ng mga di-pananalaping kalakal. Ang kasalukuyang halaga rin ng mga ito ay sumasalamin sa mga inaasahan sa hinaharap, walang labis at walang kulang ganoon din ang pera.

Mula sa maling akala ukol sa likas na katangian ng pera, awtomatikong susunod ang iba pang mga maling akala. Ang pagtukoy nito bilang isang tusong tulay sa pagitan ng kasalukuyan at hinaharap, ang kahingian para sa pera (kung nariyan ang pangtustos nito), na siyang tinawag ni Keynes, sa kanyang pangkalahatang hilig na bigyan ng maling interpretasyon ang lohikal na kategorya bilang pangsikolohikal, na "liquidity preference" o "propensity to hoard,"[^33] ay sinasabing may kaugnayan sa halaga ng interes (at kabaligtaran)[^34] "Ang interes" isinulat ni Keynes, "ay ang gantimpala ng hindi pag-iimbak".[^35] "ang gantimpala sa pakikipaghiwalay sa liquidity,"[^36] sinasabi nito ngayon na ang liquidity preference ay ang hindi pagnanais na mamuhunan sa mga ari-ariang may interes. Napaghahalatang ito ay hindi totoo sa sandaling may magtanong ng "Paano, ngayon, ang mga presyo?" Ang bilang ng alak, halimbawa, na maaaring bilhin gamit ang partikular na halaga ng pera ay katulad lamang ng pakikipaghiwalay sa liquidity dahil sa interes, at maaaring sabihin na ang kahingian para sa pera ngayon ay ang hindi pagnanais na bumili ng alak, tulad ng hindi pagnananis na mamuhunan.[^37] Sa pangkalahata, ang kahingian para sa pera ay ang hindi pagananais na bumili o mangupahan ng nonmoney, kabilang na ang mga ari-ariang may interes (lupa, paggawa, at/o kalakal na pangkapital, o panghinaharap na kalakal)*at* ang mga ari-ariang walang interes (pangkonsumo o pangkasalukuyang kalakal). Ang pagkilala nito ay ang pagkilala na ang kahingian para sa salapi ay walang kinalaman sa pamumuhunan o sa pagkonsumo; at wala din itong kinalaman sa proporsyon ng mga gastos mula sa pamumuhunan at pagkonsumo, o ang sakop sa pagitan ng mga presyo ng input at output (and diskwento ng mas mataas na ayos o mga panghinaharap na kalakal kumpara sa mas mababang ayos o pangkasalukuyang kalakal). Ang mga pagtaas o pagbaba ng kahingian para sa salapi, kung lahat ay magiging magkatulad, ay binababa o tinataas ang kabuuang antas ng presyo ng salapi, ngunit ang totoong pagkonsumo at pamumuhunan, pati na rin ang tunay na proporsyon ng pagkonsumo at pamumuhunan ay nananatiling hindi apektado; at dahil doon, ang pagkakaroon ng trabaho at ang panlipunang kita ay hindi rin magbabago. Ang kahingian para sa salapi ang tumutukoy sa proporsyon ng paggasta/panalaping balanse. Ang proporsyon sa pagitan ng pamumuhunan at pagkonsumo, na batay kay Keynes, ay ganap na naiiba at walang kaugnayan dito. Tanging ang napiling haba ng panahon ang makakatukoy nito.[^38]

Ang parehong kongklusyon ay makakamit kung ang pagbabago sa katustusan ng pera (kung ating ipapalagay na mas pinipili ang madaling pag-gasta ng pera) ay isasaalang-alang. Sinasabi ni Keynes na ang pagtaas ng katustusan ng salapi, kung ang lahat ng iba pa ay pantay, ay maaaring makatoon ng positibong epekto sa trabaho. Sinulat niya "hangga't mayroong kawalan ng trabaho, ang pagtatrabaho ay magbabago sa parehong proporsyon sa dami ng pera."[^39] Ngunit ito lamang nakakatawang pagbabadya dahil *pinapalagay* ang pagkakaroon ng kawalan ng trabaho sa halip na *ipaliwanag* kung bakit ang pangyayaring ito ay nagaganap-dahil, malinaw na ang isang tao ay maaring walang trabaho sapagkat walang kakulangan para dito, kaya hindi ito binibigyan ng kahit anong halaga, o di kaya dahil ang may-ari ay boluntaryong tinanggal ito sa merkado at ang kawalan ng trabaho sa gayon ay hindi isang problema na nangangailangan ng solusyon.[^40]

Kahit tanggalin pa nating ang kritisismong ito, ang naturang pahayag ay mananatiling isang kasinungalingan. Dahil kung ang ibang bagay nga ay pantay, ang dagadag sa katustusan ng salapi ay hahantong lamang sa pagtaas ng pangkalahatang presyo at sabay at proporsyanal na pagtaas ng pasahod, at walang kahit anong nagbago. Kung, salungat dito, dadami ang trabaho, posible lamang ito kung ang sahod ay hindi rin tataas sabay, sa parehong laki, ng iba pang presyo. Subalit, ang ibang bagay ngayon ay hindi na maaaring sabihing pantay-pantay, dahil ang totoong pasahod ay ibababa, at ang dami ng trabaho ay aakyat lamang habang ang totoong pasahod ay bababa kung ang kaugnayan ng pagkakaroon ng trabaho kumpara sa sariling trabaho (hal., kawalan ng trabaho) ay ipapalagay natin na may pagbabago. Ngunit kung ito ay ipapalagay, hindi kinakailangan na tumaas ang katustusan ng salapi. Ang parehong resulta (dagdag na trabaho) ay maaaring dinulot ng mga mangagagawang tumatanggap ng mas maliit na pasahod.

#### Interes

Sa hindi paggamit ng lohika at pang ekonomiyang teorya sa pagtalakay ng Interes, tinalikuran na ni Keynes ang tamang pangangatwiran at paggamit ng sentido kumon.

Ayon pa kay Keynes, dahil may sistematikong epekto ang pera sa pagkakaroon ng trabaho, kita, at interes, ang interes, dahil dito, ay kailangang isipin bilang isang kababalaghan sa pananalapi.[^41] Hindi ko na kailangan pang ipaliwanag ang kamalian ng pananaw na ito. Sapat na sabihin natin rito muli na ang salapi ay mawawala sa equilibrium, ngunit ang interes ay hindi, na siyang nagpapakita na ang interes ay kailangang isipin bilang totoo, at hindi isang pananalaping kathang-isip lamang.

Dagdag pa rito, si Keynes, sa pagtatalakay tungkol sa mga "gumaganang relasyon" at "magkatugmang pagpapasiya" ng mga variable sa halip na ang nagdudulot at hindi direktang mga relasyon, ay nadadawit sa hindi maiiwasang mga pagkakasalungat ng kanyang mga sinasabi tungkol sa teorya ng interes.[^42] Tulad ng naipaliwanag sa itaas, sa isang banda, iniisip ni Keynes na ang pagpili ng liquidity (at ang katustusan ng salapi) ay tulad ng *pagtutukoy* ng interes, na kung tataas ang kahingian ng salapi, halimbawa, tataas din ang interes (at ang pagtaas ng katustusan ng salapi ay magbababa nito) at na ito ngayon ang magbabawas ng pamumuhunan "habang ang pagbaba ng interes ay maaaring asahan, *ceteris paribus*, upang tumaas ang halaga ng pamumuhunan."[^43] Sa kabilang banda, ang paglalarawan sa interes bilang "gantimpala para sa pagpapaliban ng liquidity," pinipilit niyang ang kahingian para sa salapi ay *natutukoy*ng naturang interes, kung saan ang pagbaba ng interes, halimbawa, ay magpapataas sa kahingian ng isang tao para sa pera (at, dapat nating idagdag ang ating hilig sa pagkonsumo) at ngayon ay magdudulot ng *kabawasan* sa pamumuhunan. Gayon man, malinaw na ang mas mababang interes ay bahagya lamang na madadagdagan at mababawasan ang pamumuhunan nang magkasabay. Mayroong mali dito.

Si Keyes, gayon man, ay pinagsama ang kasinungalingan at pagkakasalungat sa isa sa mga pinaka nakatawang teorya ng sabwatan na narinig.

Dahil ang interes, ayon pa kay Keynes, ay isang purong pananalaping kababalaghan, natural lamang na ipalagy na ito ay maaaring manipulahin sa pamamagitan ng pananalaping polisiya (kung, ang isang tao ay hindi nalilimitahan dito ng pag-iral ng 100-persyentong-reserbasyon ng salaping pangkalakal na pamantayan tulad ng pamantayan sa ginto).[^44] Sinulat ni Keynes na "walang espesyal na katangian ang pag-iral ng interes."[^45] Sa katunayan, kung ang katustusan ng salapi ay sapat na nadagdagan, ang interes ay dapat maibaba hanggang sero. Kinikilala ni Keynes na ito ay nagpapaphiwatig ng labis-labis na kasaganahan ng pang-kapital na kalakal, at kung iisipin, ang kaalamang ito ay dapat nagbigay na sa kanya ng dahilan upang muli itong pag-isipan. Pero hindi! Bagkus, pilit pa niyang sinasabi na

> na ang maayos na pinapatakbong komunidad na may mapagkukunan ng modernong teknolohiya, kung saan ang populasyon ay hindi mabilis na lumalaki, ay dapat na may kakayahan na ibaba ang marginal efficiency ng kapital sa equilibrium sa halos sero sa loob ng iisang henerasyon.[^46]

Ito ay "bahagyang madali gawin na napakamasagana ang pang-kapital na kalakal na ang marginal efficiency ng kapital ay sero (at) ito na marahil ang pinakamatinong paraan ng pagtanggal ng marami sa mga tampok na katangian ng kapitalismo."[^47]"Walang tunay na rason para sa kakulangan ng kapital."[^48]. Sa halip, posibleng mapanatili ang lebel ng ipon ng komunidad kung saan hindi na ito nagkukulang sa pamamagitan ng ahensya ng Estado."[^49]

Huwag mong alalalhanin na ang ibig sabihin nito ay hindi na kakailanganin na panatilihin o palitan ang kapital (dahil, kung ito ang nagyayari, ang mga pangkapital na kalakal ay magkukulang pa rin at kaya magdidikta ng presyo), at ang mga pangkapital na kalakal sa halip ay magiging "libreng kalakal" tulad nang ang hangin ay "libre." Huwag mong alalahanin na kung ang mga pangkapital na kalakal ay hindi nagkukulang, ang mga pangkonsumong kalakal ay hindi na rin magkukulang (dahil, kung ito ay nagkukulang, ang mga kailangan upang malikha ang mga ito magkukulang din). At huwag mong alalahanin na sa Hardin ng Eden na ito, na pinapangakong itatatag ni Keynes sa loob ng isang henerasyon (bakit ang tagal?!) wala nang pangangailangan para sa pera. Dahil sa, sabi pa nga niya sa atin, "Ako mismo ay humahanga sa napakalaking pakinabang ng pagpapalago ng imbak na kapital hanggang sa puntong hindi na ito nagkukulang."[^50]Sino ang mangangahas na hindi sumang-ayon dito! [^51]

Ngunit marami pang parating. Dahil, tulad ng tingin ni Keynes, maraming mga hadlang sa daan patungo sa paraiso. Isa na sa mga ito ang gintong pamantayan na tumatayong hadlang, dahil ginagawa nitong imposible ang pagpapalawig ng pautang (o mahirap man lang, dahil ang pagpapalawig ng utang ay hahantong sa outflow ng ginto at kasunod rito ang pagkalugi ng ekonomiya). Kaya paulit-ulit ang atake ni Keynes laban sa institusyong ito.[^52] Bukod pa riyan, nariyan ang kakapaliwanag lang na problema na siya rin ang may-gawa: na sabay raw kunong pinapataas at pinapababa ng interes ang pamumuhunan. At upang makalusot sa lohikal na kaguluhang ito ay nakaisip siya nag isang teoryang sabwatan: Dahil, habang ang interes ay dapat mabawasan hanggang sero para maalis ang kakulangan, tulad ng sabi sa atin, mas mababa ang interes mas mababa rin ang gantimpala para sa pagpapaliban ng liquidity. Mas mababang interes, ibig sabihin, mas mababa ang insentibo para sa mga kapitalistang namumuhunan, dahil ang kanilang kita ay babawasan. Kaya, susubukan nilang hamakin, at magsasabwatan laban sa, kahit anong pagtatangkang pagbuhay muli ng Hardin ng Eden.

Dulot ng "animal spirits,"[^53] "hilig sa pagsugal,"[^54] at "pagkalulong sa kagustuhang kumita ng pera,"[^55] sila ay magsasabwatan upang "ang kapital ay mapapanatiling nagkukulang."[^56] "Ang tindi at pambihirang katangian ng kasalukuyan nating problema ngayon ay lumalabas, samakatwid," sinulat ni Keynes,

> mula sa posibilidad na ang katamtamang rate ng interes na magpapahintulot ng makatwirang katamtamang lebel ng pagakaroon ng trabaho [at ng panlipunang kita] ay hindi katanggap-tanggap para sa mga nagmamay-ari ng yaman kaya hindi ito maitatatag sa pamamagitan lamang ng pagmamanipula ng dami ng salapi.[^57]

Sa katunayan,

> ang pinaka matatag, at pinakamahirap baguhin, na elemento sa ating kasalukuyang ekonomiya mula noon hanggang ngayon, at maaaring kahit sa hinaharap, ay ang pinakamababang rate ng interes na katanggap-tanggap sa karamihan ng mga may-ari ng yaman.[^58]

Sa kabutihang palad, alam natin, mayroong paraan upang makalabas sa suliraning ito; sa pamamagitan ng "pagkitil ng rentier, at, kasunod nito, ang pagkitil ng pinagsamang mapang-aping kapangyarihan ng kapitalista para pagsamantalahan ang kakulangang-halaga ng kapital."[^59] At tiyak karapat-dapat sila sa nasabing kapalaran. Sapagkat "ang mundo ng negosyo" ay pinaghaharian ng isang "hindi masusupil at sutil na sikolohiya,"[^60] at ang mga pribadong merkado ng pamumuhunan ay

> nasa ilalim ng impluwensiya ng mga mamimili na labis ang kamang-mangan tungkol sa kung ano ang kanilang binibili at mga manlalarong mas may inuuna pa ang pag-agap sa susunod na pagbabago ng sentimyento ng merkado kaysa sa ang makatwirang tantiya ng kikitain ng mga kapital na yaman sa hinaharap.[^61]

Sa katunayan, hindi ba't alam nating lahat na "walang malinaw na katibayan mula sa karanasan na magsasabing ang polisiya sa pumumuhunan, na isang kalamangan sa lipunan ay tugma sa kung anuman ang pinaka kapaki-pakinabang;"[^62], tunay nga, na ang mga pasiya ng mga pribadong namumuhunan ay umaasa ng husto sa "estado ng pag-iisp at isterismo at maging ang mga pagtanggap at pagtugon sa panahon,'[^63] imbes na sa matwid na pagtaya?! Kaya, paglulutas ni Keynes, "ang tungkulin ng pagpapasiya sa pangkasalukuyang dami ng pamumuhunan ay hindi ligtas na maipapaubaya sa kamay ng mga pribadong indibidawal."[^64] Sa halip, upang gawing masaganang lupain ang kasalukuyang karalitaan, "ang isang malawakang pagsasalipunan ng pumumuhunan ang mapapatunayang tanging paraan."[^65]

> Ang Estado, na nasa katungkulan upang kuwentahin ang marginal na kahusayan ng kinapital na kalakal para sa pangmatagalan at batay sa pangkalahatang pakinabang nito sa lipunan [kailagan akuin] ang isang mas malaking responsibilidad para direktang pag-aayos ng pamumuhunan. [^66]

Nagtitiwala akong wala sa mga ito ang nangangailangan ng karagdagang komento. Labis na malinaw na ang mga ito ay sinasabi lamang ng isang taong karapat-dapat tawagin ng kahit anuman, maliban na lang sa isang ekonomista.

[^23]: Para sa mga panitikang maka-Keynesian tingnan partikular si Seymour P. Harris,ed., *Ang Bagong Ekonomiya* (New York: Alfred Knopf, 1947); Alvin Hansen, *Isang Gabay kay Keynes* (New York: McGraw-Hill, 1953); para sa mga literaturang sumasalungat kay Keynes tingnan partikular si Henry Hazlitt, *Ang Kabiguan ng "Bagong Ekonomiya"* (Princeton, N.J.: D. Van Nostrand, 1959); idem, ed., *Mga Kritiko ng Keynesian Economics* (Lanham, Md.: University Press of America, 1983).

[^24]: Keynes, *Ang Pangkalahatang Teorya* p. 21; pati pp. 6, 15.

[^25]: Ibid., p. 15\. Sa puntong ito ay nangangako si Keynes ng isang alternatibong kahulugan na ibibigay sa pahina 26; walang ganoong katuturan ang makikita doon o kahit saan man sa libro!

[^26]: Tingnan din si Hazlitt, Ang Pagkabigo ng "Bagong Ekonomiya," p. 30.

[^27]: Keynes, *Ang Pangkalahatang Teorya*, pp 242-43; pati p. 28.

[^28]: Tingnan din si Hazlitt, Ang Pagkabigo ng "Bagong Ekonomiya," p. 52.

[^29]: Keynes, *Pangkalahatang Teorya*, p. 293.

[^30]: Ibid., p. 294.

[^31]: Ipinaliwanag ni Mises:

> Ipagpalagay natin na mayroon lang gintong salapi at nag-iisang banko central. Sa magkakasunod na pag-unlad tungo sa estado ng isang ekonomiyang pantay umikot ang lahat ng mga indibidwal at mga kumpanya ay hinihigpitan ang kanilang pag-hawak sa salapi at ang dami ng ginto sa gayon ay nagdulot ng pagdaloy sa di-mapanaliping- pang endustiryang- trabaho. Kapang ang balanse ng ekonomiyang pantay umikot ay nakamit sa wakas, wala nang mga panalaping ari-arian; wala na ring gintong gagamitin para sa pananalaping layunin. Ang mga indibidwal at mga kumpanya ay may sariling pag-aangkin laban sa banko sentral, ang maturidad ng bawat bahagi nito ay hustong tumutugma sa halaga na kailangan nila sa kani-kanilang petsa ng pagbayad ng kanilang mga obligasyon. Ang banko sentral ay hindi nangangailangan ng unamang reserba dahil ang kabuuang halaga ng pang-araw-araw ng bayad ng mga kostumer nito ay ang eksaktong katumbas ng kabuuang halaga ng mga inalis. Ang lahat ng mga transaksyon sa katunayan ay maaaring maapektohan sa pamamagitan ng paglipat sa mga libro ng banko na walang kahit anong pagbaling sa pera. Kaya ang "pera" sa sistemang ito ay hindi isang paraan ng pakikipagpalit; hindi ito pera; ito lamang ay isang *numéraire*, isang kathang-isip at hindi pa natutukoy na yunit ng palatuusan ng malabo at hindi maipaliwanag na katangian na dahil sa guni-guni ng iilang mga ekonomista at mga pagkakamali ng maraming mga karaniwang tao na maling iniugnay sa salapi. (*Human Action*, p. 249)

[^32]: Kinilala ni Keynes na ang salapi ay may kinalaman din sa mga dikatiyakan. Ang pangunahing pagkakamali sa kanyang teorya ng pera ay tinuturo dito, ngunit, lumalabas mul kapag iniuugnay niya ang pera hindi sa mga dikatiyakan tulad ng, ngunit mas partikular, sa kawalan ng katiyakan sa interes. "Ang kinakailangan kundisyon"[para magkaroon ng salapi] sulat niya, "ay ang pagkakaroon ng dikatiyakan tungkol sa kinabukasan ng interes" (*General Theory*, p. 168; also p. 169). Tingnan din ang mga sumusunod na talakayan.

[^33]: Ibid., p. 174.

[^34]: Sa tiwaling implikasyon ng pagpapalagay ng functional-imbes na casual-na mga ugnayan, tingnan ang talakayan sa ibaba.

[^35]: Keynes, *Ang Pangkalahatang Teorya*, p. 174.

[^36]: Ibid., p. 167.

[^37]: Tingnan din si Hazlitt, Ang Pagkabigo ng "Bagong Ekonomiya," pp. 188f.

[^38]: Tingnan din si Rothbard, *America’s Great Depression*, pp. 40–41; Mises, *Human Action*, pp. 521–23.

[^39]: Keynes, *Ang Pangkalahatang Teorya*, p. 296.

[^40]: Tingnan di si W.H. Hutt, *The Theory of Idle Resources* (Indianapolis: Liberty Fund, 1977).

[^41]: Keynes, *Ang Pangkalahatang Teorya*, p. 173; tingnan din ang kaymang mga pahayag tungkol sa ekonomiyang mercantilist, at partikular dito, si Silvio Gesell, bilang naunang may-pakana ng pananaw na ito sa pp. 341, 355.

[^42]: Tingnan din ukol dito si Rothbard, *Tao, Ekonomiya, at Estado*, pp. 687–89.

[^43]: Keynes, * Ang Pangkalahatang Teorya*, p. 173.

[^44]: Tingnan din sa ibaba.

[^45]: Keynes, *Ang Pangkalahatang Teorya*, p. 328.

[^46]: Ibid., p. 220.

[^47]: Ibid., p. 221.

[^48]: lbid., p. 376.

[^49]: Ibid., p. 376.

[^50]: Keynes, *Ang Pangkalahatag Teorya*, p. 325.

[^51]: Tingnan din Hazlitt, *Ang Kabiguan ng* “*Bagong Ekonomiya,*” pp. 231–35\. Paano naman ang malinaw na pagtutol, na ang pagpapalawak ng pananalaping pautang na nais gamitin ni Keynes upang mapababa ang interes sa sero ay isa lamang pagpapalawig sa papel, at ang problema ng kakulangan ay naaayon sa mga "tunay" na kalakal, na maaari lamang pagtagumapayan sa pamamagitan ng "tunay na ipon"? Para dito, ito ang kanyang nakakatawang sagot sa *Ang pangkalahatang Teorya*:

> Ang paniniwala na ang paglikha ng utang ng mga banko ang nagbibigay-daan sa pamumuhunan kung saan "walang tunay na ipon" ang tumutugon, hal., ang ideya na ang pag-iipon at ang pamumuhunan. ... ay maaring iba-iba, ay maipapaliwanag, sa tingin ko, ng isang optical na ilusyon. (p. 81)
> 
> [T]Ang ipon, na siyang resulta mula sa pasiyang ito ay kasing tunay ng iba pang ipon. Walang sinuman ang maaaring mapilit na ariin ang karagdagang pera na katumbas ang bagong pautang ng banko maliban kung sadya niyang pinili na humawak ng mas maraming pera sa halip na ibang uri ng yaman. (p. 83)
> 
> Ang bagong pera ay hindi "pinipilit" kaninuman. (p. 328)

Tulad ng sinabi ni Henry Hazlitt,

> [o]sa parehong pangangatwiran maaari tayong lumikha ng kahit anong halaga ng bagong "ipon" na gugustuhin natin magdamag, sa pamamagitan lamang ng pag-aambag ng ganoong dami ng bagong perang papel, dahil *may taong* hahawak ng bagong perang papel na iyon! (*Ang Pagkabigo ng “Bagong Ekonomiya,”* p. 227)

[^52]: Tingnan Keynes, *Ang Pangkalahatang Teorya,* pp. 129ff., 336ff., 348f. Sa papel na ginamapanan ni Keynes sa aktwal na pagkasira ng gintong pamantayan tinganan Henry Hazlitt, *From Bretton Woods to World Inflation* (Chicago: Regnery, 1984).

[^53]: Keynes, *Ang Pangkalahatang Teorya*, p. 161.

[^54]: Ibid., p. 157.

[^55]: Ibid., p. 374.

[^56]: Ibid., p. 217.

[^57]: Keynes, *Ang Pangkalahatang Teorya*, pp. 308–09.

[^58]: Ibid., p. 309, at dinagdag niya sa isang talababa, "Ang kasabihan mula sa ika-labingsiyam na siglo, na binanggit ni Bagehot, na kayang batahin ni "John Bull ang maraming bagay, ngunit hindi ang 2 porsiyento." Sa teorya ng pagsabawatan ni Keynes tingnan din Hazlitt, *Ang Pagkabigo ng "Bagong Ekonomiya"* pp. 3, 16–18.

[^59]: Keynes, *Ang Pangkalahatang Teorya*, p. 376, also p. 221.

[^60]: Ibid., p. 317.

[^61]: Ibid., p. 316.

[^62]: Ibid., p. 157.

[^63]: Ibid., p. 162.

[^64]: Ibid., p. 320.

[^65]: Ibid., p. 378.

[^66]: Ibid., p. 164.