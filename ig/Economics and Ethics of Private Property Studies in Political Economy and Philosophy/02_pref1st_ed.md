## Okwu mmalite nke akwụkwọ nke mbụ

Ọdịda ọchịchị ọgbakọotu socialism na mpaghara Eastern Europe - nke gosipụtara onwe ya site na ihe anyị enweghị ike ịchezọ mere n'ụbọchị itoolu nke Novemba, n'afọ 1989, mgbe ndị Eastern na Western Germany jikọrọ n'elu Berlin Wall n'oké añụrị - kwadoro nkọwapụta ebumnuche mbipụta akwụkwọ a karịa ka m tụrụ anya.

Ma ọ bụ na nyochapụta a gbasara isiokwu azụmahịa dịka ọrụ, irite uru, ego, ọrụ ụlọ akụ, ịzụ ahịa, ụtụ, ngwa ahịa ọha, ma ọbụ ntolite; na nsogbu miri emi dịka ntọala amamihe, ọ kachasị ụkpụrụ na ekonomiks; ma ọbụ nhazi na nkọwa ihe mere eme na nyocha ọha dịka nri gburugburu, mmalite na ọdịda ọganihu mmadụ site na agbụrụ ganye agbụrụ, ọchịchị mba ụwa, agha, omume empaya, nakwa mgbọ echiche na ijisi ike ndị, gbara na ịkwalite ọnọdụ mmadụ - ihe niile a gbadoro ụkwụ n'otu ihe: oké dịịrị onye ọbụla inwe ihe onwunwe bụ ihe kwesịrị ekwesị, ma bụrụ ụkpụrụ na ntọala nnọgide ezigbo agamnihu. Iji sepụta isi na mbibi ọchịchị ọgbakọotu bịa merie agaghị n'ihu nke Western welfare states, onweghị ihe ga ekwesị karịa ịkwụsị ike na ịhanye ihe niile bụ nke ọha n'aka otu onye maọbụ ndị, iji lekọta ha, ya bụ, gọọmenti, ihe onwunwe nakwa ibinye aka ná akwụkwọ wee bido otu ọha, nke gbadoro ụkwụ na mmara ikike dịịrị ihe onwunwe nkeonwe, n'adịghị mgbaghasị.

Na idepụta nyocha ndị a, a natara m ọtụtụ enyemaka. N'ụzọ pụrụ iche, m na ekele nwunye m Margaret, onye mere ka ndepụta asụsụ Bekee m kwụrụ ekelesu. N'otu aka ahụ anam ekele Llewellyn H. Rockwell, Jr., onyeisi Ludwig von Mises Institute, nakwa Burton S. Blumert, onyeisi Centre for Libertarian Studies, maka nkwado ha na-enye ọrụ m, m na-ekele enyi m David Gordon, maka ọtụtụ okwu na arọ ndị oke ọnụ ọ tụnyere m.

Ndị m ji ụgwọ karịa bụ Ludwig von Mises na Murray N. Rothbury, ndị ekonomist kacha mara na ọgbọ a, a gbanyere n'adịghị elebara ha anya. A gbanyere na m ezughị Ludwig von Mises, tinyere na m anụghị maka ya ganye na ọ nwụọ, a bụ m onye ihu ọma kpọrọ iji wee mara Murray Rothbard nke ọma, ka mgbe afọ isii gara aga, na mbụ bụ na New York, sonyeere ka mgbe 1986 dịka onye ọrụ ibe m na University of Nevada, Las Vegas. Ewepụ ụgwọ amamihe m ji ya, okwu ọnụ agaghị ezipụta ụbọ ekele m. Amamihe ya, nghọta, obiọma, mmasị na agbamume ya bụ ihe na akpalite mmụọ m kwa mgbe. Ya bụ, ọ bụ ya ka m nhunyere ọgbara akwụkwọ a.

Hans-Hermann Hoppe

*Las Vegas, Nevada, 1993*