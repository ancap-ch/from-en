## Okwu ụgha nke tiori

N'afọ 1849, mgbe mmụọ nnabata bụ isi sekpụ ntị na usoro echiche, mgbe e nwere mkpụrụ okwu "economist" na "socialist" dịka ndịiche, Gustave de Molinari, ekonomist na ewu ewu si na Belgium, dere sị,

> Ọ bụrụ na e nwere otu eziokwu doro anya na akụnụba ndọrọ ndọrọ ọchịchị, ọ bụ nke a: Na n'ọnọdụ niile, site na ngwaahịa niile nke na-egbo mkpa ana ahụ anya ma nke anaghị ahụ anya nke onye zụrụ ahịa, ọ ga-aka danyere onye na-azụrụ ahịa ma ọ bụrụ na anaghị ana ndị na-ere ahịa ma ahịa ha na-ere ụtụ ọbụla, n'ihi na ebe e nwere nwereonwe nke ịrụ ọrụ nakwa ịzụ ahịa n'ụlọ ahịa, ihe dị mkpa ga-esogide ọnọdụ a ruo na njedebe bụ ime ọnụ ahịa ka ọ dị ala nke ukwu. Ma nke a: Mmasị onye na-azụrụ ahịa ọbụla, n'oge niile, ga-aka mkpa karịa mmasị onye na-emepụta ngwaahịa ahụ. Ugbua, n'ichuso ụkpụrụ ndị a, mmadụ ga-abịarute na nkwubi okwu nke bụ: Na mmepụta nchebe kwesịrị na na-mmasị ndị na-azụrụ ngwaahịa a na-adịghị ahụ anya ga-adi n'okpuru iwu asọmpi efu. Na nsote: Ọ dịghị gọọmenti ga-enwe ikike iji gbochie gọọmenti ọzọ ị soro ya sọọ mpi, maọbụ chọọ ka ndị na-azụrụ nchebe bịakwute naanị sọ ha, maka ngwaahịa a.[^1]

Gbasara arụmụka a Ọ kwuru sị "Ma ọ bụghị na nke a bụ ezi uche na eziokwu, ụkpụrụ nke usoro sayensị akụ na ụba na-adabere adịghị mma."[^2]

Otu ụzọ doro anya, a ga-esi wee sepụ isi na nchịkọta okwu ọjọọ a (maka ọdịmma ndị na akwado ọchịchị ọgbakọotu): bụ ịrụ ụka na o nwere ụfọdụ ngwaahịa ndị site n'ọpụrụiche ha, ụdị echiche a gbasara akụnụba emetụtaghị ha. Ọ bụ nke a ka ndị na-enyocha ụkpụrụ ngwaahịa ọha, na-agba mgbọ iziputa.[^3] Ka osila dị, m ga-egosi na n'ezie na o nweghị ihe dịka ngwaahịa ma ọ bụ echiche pụrụ iche, nakwa na mmepụta nke nchebe n'isi onwe ya anaghị enweta nsogbu ọ bụla pụrụ iche, ka nke mmepụta ngwaahịa ma ọ bụ ọrụ ndị ọzọ na e nweta, dịka ịrụ ụlọ, achịcha, ma ọ bụ ịnshọọransị. N'agbanyeghị ọtụtụ ndị na eso ụzọ a, nkwupụta nke ngwaahịa ọha bụ nke na akwụdosighị ike, nke ji oké echiche na-agbawoju anya, nkwubi okwu na-esoghi n'usoro, wee na-adọrọ mmasị, mbunobi na nkwenye ndị mmadụ, ma o nweghị nkà mmụta sayensị ọbụla na akwado ya.[^4]

Olee ihe ụzọ mgbapụ nke ndị ọkà mmụta akụnụba n'akwado ọchịchị ọgbakọotu chọpụtarala iji zere nchịkọta Molinari yitere? Ka mgbe oge Molinari, ọ bụrụla ihe jezuru ejezu ịza ee, ma a jụọ ma è nwere ngwaahịa nke ụdị nyocha dị iche iche mmụta akụnụba na-emetụta. N'eziokwu eziokwu, ọ fọrọ obere ka ọ ghara ikwe omume ịchọta otu akwụkwọ mmụta akụnụba nke oge a, nke na-adịghị ekwusi ike oke ịdịmkpa nke igosipụta ndịiche dị n'etiti ihe onwunwe onwe, nke eji maka ya ana-anabatakarị eziokwu gbasara ọkịka usoro esi emepụta ngwaahịa na ọchịchị onyeketa-orie, mana abịa na ihe gbasara ngwaahịa ọha, a gọnahụ ya ọkịka.[^5] Ụfọdụ ngwaahịa na ọrụ (gụnyeere nchebe) bụ ndị a sị na ha bụ ọpụrụiche n'ihi na ọ nweghị ihe na amabido uru ndị tinyere ego iji mepụta ha na-erite. Kama, ndị na-etinyeghị ego iji mepụta ha na-eritekwa uru na ha. Ụdị ngwaahịa a ka a na-akpọ Ngwaahịa ọha maọbụ ọrụ ọha (nke a megidere ihe onwunwe nkeonwe maọbụ ọrụ nkeonwe, ndị ọ bụ sọ onye kwụrụ ụgwọ na-erite uru na ha). N'ihi ọpụrụiche nke ngwaahịa ọha, a na-arụrịta ụka sị na ahịa enweghị ike ịmepụta ha, ma ọ bụ ma ọ dịghị ihe ọzọ ọ bụghị na oke ma ọ bụ àgwà zuru ezu; ya mere, a tụrụ anya na gọọmenti steeti ga etinye aka na ya.[^6]

Ọmụma atụ nke ndị odee nyere gbasara ngwaahịa ọha dị n'iche n'iche nke ukwuu. Ndị odee ọtụtụ oge na-agụnye otu ụdị ngwaahịa maọbụ ọrụ iche iche, bịa mee ka ọkwa enyere ahịa ọbụla ghara inwe mgbaha ọbụla, nke a na-abịa gbochie agwa na-egosipụta ọpụrụiche ha n'uju.[^7] Ka ọ sila dị, ụfọdụ atụmatụ ndị kacha wee wu ewu dịka ngwaahịa ọha, bụ ndị n'emenyụ ọkụ, ga-akwụsị ụlọ onye agbata obi m ị nwuru ọkụ, bịa mee ka ọ rite uru site na ndị n'emenyụ m kpọrọ a gbanyere na o nweghị ego ọ tụnyere; ọmụma atụ ọzọ bụ ndị uwe ojii, ndị ọ bụ site n'ịkpagharị na okirikiri ụlọ, ga achụsa ndị nwere ike izu ohi na ụlọ onye agbata obi m, a gbanyere na ọ nyeghị aka ị weta ego m ji wee kwado ndị uwe ojii ahụ; ọmụma atụ ọzọ dịkarịcha ndị ọkà mmụta akụnụba bụ nke ụlọ ọkụ,[^8] nke na-enyere ụgbọ mmiri aka iji chọta ụzọ ebe ọ na-eje agbanyeghi na onye we ya bụ ụgbọ esoghị tụta ma otu penny iji wee rụọ ma ọ bụ na-emezi ya bụ ụlọ ọkụ.

Tupu m gaa n'ihu n'izipụta nakwa nyochaa nkwupụta ngwaahịa ọha nke ọma, aga m enyocha etu igosi ndịiche dị na ngwaahịa onwe na ngwaahịa ọha si baa uru n'inye aka iji kpebi ihe aga emepụta n'isi onwe nakwa nke obodo ga emepụta ma ọ bụ ndị aga emepụta site n'enyemaka obodo. Ma nyocha a n'emeghị nke ọma a pụghị ị gosipụta na iji ọmụma atụ e chere na ọ bụ ya ka eji atụle "nketa onye ọ bụla" (inexcludability), kama ị gosi etu a ga-esi egbo mkpa n'ụzọ zipụtatara atụmuche dị mma, ọ ga etinye onye ahụ na oké nsogbu. A gbanyere na e lee ya anya na mbụ, ọ ga a dịka ka aga asị na e nwere ike ịgụnye ụfọdụ ngwaahịa nke ọ bụ steeti nyere dịka ngwaahịa ọha, mana o doro anya na odoghi anya na amaghị ọgụ ole ngwaahịa na ọrụ steeti n'enye n'ezie nwere ike ịnọ n'okpuru ngwaahịa ọha. Okporo ìgwè, ọrụ nzi ozi, ekwentị, okporo ụzọ, na ndị ọdị ka ọ dị ha n'abịa dịka ngwaahịa ndị e nwere ike igbochi ka ọ bụrụ sọ ndị kwụrụ ụgwọ ya ga eji ya eme ihe, nke a mere ka a tụnyere ha dịka ngwaahịa nkeonwe. Ọ dịka ọ bụ otú ọnọdụ a ka eji atụnyeere ọtụtụ ngalaba nchekwa ngwaahịa nwere ọtụtụ ihe e ji ya eme: a ga agụnye ihe niile ịnshọọransị nwere ike imezi dịka ngwaahịa nkeonwe. Ma nke a e nyeghị ojuju afọ. Etu ọ bụ na ọtụtụ ngwaahịa steeti na-eweta na adị ka ngwaahịa nkeonwe, ọtụtụ ngwaahịa e mepụtara n'isi onwe na adị ka aga agụnye ha dịka ngwaahịa ọha. Ọ doro anya na ndị agbata obi m ga e rite uru  n'ogige okooko roosu m doziri nke ọma - ha ga na egoli na ya dịka ihe nkiri, mana ha agaghị enyere m aka ịkụ ma ọ bụ dozie ya. Nke a bụkwa eziokwu nyere ihe mmelite ọbụla m nwere ike ịme na gburugburu ebe obibi m nke ga akwalite uru ebe obibi gbara m agbata obi. Ndị na atụnyeghị ego n'okpu onye na-agụ egwu n'okporo, ga egoli na ihe ngosi ya n'efu. Ndị so m wee banye ụgbọala, a gbanyere na ha esoghị wee goo senti m, ha ga erite uru n'isi ụtọ ya. Onye ọ bụla zutere m ga erite uru na agbam mgbọ m, mgbọ m gbara n'enweghị ihe ọ bụla ha nyere m, iji mee onwe m onye onye ọ bụla ga ahụ n'anya. Ugbua, a ga-asị na ngwaahịa niile a - ogige roosu, mmelite gburugburu ụlọ, egwu a gụrụ n'okporo, senti, mmelite onwe m - ebe ọ bụ na ọ doro anya na ha nwere njirimara ngwaahịa ọha, ọ kwesịrị na ọ bụ steeti ma ọ bụ site n'enyemaka steeti ka aga eweta ha?

Etu ọmụma atụ ngwaahịa ọha ndị a e mepụtara n'isi onwe si wee gosi, ọ nwere ihe na ekwesịghị ekwesị gbanyere nkwupụta nke ngwaahịa ọha nke sị na enweghị ike ị mepụta ngwaahịa ọha n'isi onwe, kama na ọ kwesịrị enyemaka steeti. Ọ doro anya na ahịa ga emepụta ha. Na ị ga n'ihu, ihe ndị mere n'oge gara aga na egosipụta na ọtụtụ ahịa ndị a kpọrọ ngwaahịa ọha nke steeti na eweta, bụ ndị otu onye na eweta n'oge gara aga, ma ugbua mmadụ ole ma ole ka na emepụta ngwaahịa ndị a n'isi onwe ha, n'ụfọdụ mba ụwa. Iji maa atụ, na oge mbụ ụlọ nzipu ozi bụ ahịa nkeonwe  n'ọtụtụ mba uwa; ụzọ ámá ma ugbua bụ ndị mmadụ na-arụ ha, nke a gụnyere ma ụlọ ọkụ ndị ọ bụ ụlọ ahịa nke onwe na-arụ ha; ndị uwe ojii nkeonwe, ndị uwe ojii na arụ nyocha, nakwa ndị na-ekpezi okwu nọ ya; ị nyere ndị ahụ adịghị aka, ndị nka n'eme, ndị enwe nne enwe nna, ụmụ nwaanyị isimkpe bụ ọrụ ndị ọrụ ebere nweere dịka mmasị ha.Ị bịa kwụ sị, na apụghị ịmepụta ihe ndị a n'ahịa n'ejighi enyemaka ọbụla bụ okwu ụgha nke ahụmahụ ka mgbe gboo gbaghara mmaji pụrụ mmaji. 

E wepụ ndị a, nsogbu ndị ọzọ na amalite mgbe e ji ọpụrụiche dị na ngwaahịa oha-nkeonwe wee tụlee ihe ndị a ga ahapụụrụ ahịa. Iji maa atụ, kedụ etu ọ ga-adị ma ọ bụrụ na mmepụta ngwaahịa ndị a kpọrọ ngwaahịa ọha metụtara ụfọdụ ndị n'ụzọ dị njọ, ma ọ bụ na ọ metụtara ụfọdụ ndị n'ụzọ dị mma, ndị ọzọ n'ụzọ dị njọ? Kedụ ka ọ ga-adị ma ọ bụrụ na obi adịghị onye agbata obi m mma na ndị na emenyụ ọkụ menyụrụ ọkụ tupu ọ rute n'ụlọ ya (n'ihi na ọ nwere ịnshọọransị); kedụ ka ọ ga-adị ma ọ bụrụ na okooko roosu na akpasu ndị agbata obi m, ma ọ bụ na mgba isi ọma m anaghị amasị ndị so m wee ba ụgbọala. Bịa gụnyere, na ọgbara na agbanwe kwa mgbe nke nwere ike ịgbanwe njirimara ngwaahịa ụfọdụ. Iji maa atụ, na mmepụta kebụl TV ngwaahịa ọha na oge mbụ abụrụ la ngwaahịa nkeonwe. Ụlọ ọkụ, iji maa atụ, bụ nke ọha ma ọ bụrụ na osimiri ahụ bụ nke ọha, na ọ bụghị otu onye nwe ya. Mana ọ bụrụ na e nye ohere ka mmadụ nwee ike igo ya bụ osimiri ka ọ bụrụ nke ya, dike ọ ga-esi dị na ọgbakọ obodo gbadoro ụkwụ na ịkpa ego, nke a ga-eme ọkụ si na ụlọoku ahụ na-acha sọ n'otu oké osimiri ahụ, nke a ga-eme ka e nwee ike ị kewapụ ndị n'akwụghị ụgwọ ị rite uru na ya.

Ị hapụ ụdị mkparịta ụka a, lebaa anya nke ọma na ndịiche dị na ngwaahịa ọha na nkeonwe, anyị ga achọpụta na ndịiche ga abụrụ ihe mmewo anya. Ọ nweghị ihe doro anya dịka ndịiche n'etiti ngwaahịa ọha na nkeonwe, nke a so n'ihe kacha e nweta ọtụtụ mgbagha na ị kwekọrịta etu a ga-esi wee kọwaa ngwaahịa ọbụla. Ngwaahịa niile n'ụdị ha nwere njirimara nke ọha na nkeonwe ma nwee ike - oge niile - ịgbanwe dịka etu ndị mmadụ si eji ya ka ihe nkeonwe/nke ọha nakwa ma nkọwapụta ya na-agbanwe, nakwa ma mgbanwe n'adị na ụdị ndị mebere ọha obodo. Iji hụ na ha adanyeghi, n'otu nje, dịka nke ọha ma ọ bụ nkeonwe, a ga-ebu n'obi ihe mere ya ka ọ bụrụ ngwaahịa. Tupu ihe ọ bụla a bụrụ ngwaahịa, otu onye ma ọ bụ ndị ga enwe ya dịka ihe dị ụkọ. Ụfọdụ ihe abụghị ngwaahịa, nke a bụ iji kwụ na; na ihe n'eme ngwaahịa ka ọ  bụrụ ngwaahịa dị n'anya onye ji ya. Ọ nweghị ihe bụ ngwaahịa belụsọ ma otu onye e nebara ya anya dịka ngwaahịa. N'otu aka ahụ, mgbe ngwaahịa abụghị ngwaahịa nke etu ahụ - mgbe ọ na-enweghị nyocha kọwara ya dịka ngwaahịa - agaghị enwe usoro a ga-eji kọwaa ma ọ bụ nke ọha maọbụ nke onwe. Ọ nweghị mgbe ha ga-eji bụrụ ngwaahịa nkeonwe maọbụ nke ọha n'ụzọ zuru ezu. Njirimara ha dịka ngwaahịa nke onwe maọbụ nke ọha na adabere n'etu mmadụ ole ma ole ma ọ bụ ọtụtụ ndị si wee ha dịka ngwaahịa, ọnọdụ ha dịka ngwaahịa ọha ma ọ bụ nkeonwe ga-abịa n'agbanwe ma nchọpụta ha n'agbanwe n'ọnụ ọgụgụ site na otu wee dịrị gaba. Ihe ndị e chere na ha bụ ngwaahịa nke onwe n'ụdị zuru ezu dịka ụcha uwe imeahụ m ma ọbụ etu ime ụlọ m dị, ga abụrụ ngwaahịa ọha oge ọbụla onye ọbụla nwere mmasị n'ebe ha dị.  [^10]Nakwa ngwaahịa nke ọha, dịka ama ụlọ m maọbụ ụcha uwe m, ga abụ ngwaahịa nkeonwe ma ọ bụrụ na o nweghị onye nwere mmasị n'ebe ha dị. Ma sị kwụ be, ngwaahịa ọbụla nwere ike ịgbanwe njirimara ya oge pụrụ oge; ọ nwere ike ị si na ngwaahịa ọha gbanwee bụrụ nkeonwe maọbụ ọ si na nkeonwe gbanwee bụrụ nke ọha, maọbụ ọ si n'ihe dị mma bụrụ ihe dị njọ, ihe ndị a gbasara ụkwụ na mmasị e nwere n'ebe ha dị. Ọ bụrụ na ọ bụ etu a ka ọ dị, ya bụ na anyị enweghị etu a ga-esi wee kpebie na a ga ekewapụta ha dịka nkeonwe maọbụ nke ọha. [^11]Ị ji mee etu a, ọ ga-adị mkpa ịjụ onye ọ bụla ajụjụ gbasara ngwaahịa ndị a n'otu n'otu, ma ha e nwere mmasị ka ọ bụ na ha enweghị mmasị na ha - ma ọ dị mma ma ọ dị njọ nakwa n'ụdị ọ rụrụ - ị ji wee kpebie onye ga erite uru na ngwaahịa nakwa onye kwesịrị ịtụ ụtụ na mmepụta ngwaahịa.  (kedụ etu a ga-esi wee mara na ndị a jụrụ ajụjụ ana ekwu eziokwu?) ọ ga-adị mkpa ị neba anya na gbanwe dị n'ime nyocha ndị a oge ọbụla, bịa ghọta na ọ nweghị etu a ga-esi nwee ezi mkpebi maka etu a ga-esi wee na emepụta ngwaahịa ọ bụla, n'ihi nkọwapụta a n'enweghị isi anyị niile gaara abụrụ ndị nwụrụ ka mgbe.[^12]

Mana ọ bụrụ na asị ka a gbachị nsogbu ndị a nkịtị bịa sị ka anyị kweta, n'ihi arụmụka ma ngwaahịa nke ọha/nkeonwe e nwere ndịiche a kwụsịrị ike, arụmụka agaghị e gosipụta ihe ọ kwesịrị igosi. Ọ naghị ewepụta n'uju ihe kpatara ngwaahịa ọha - ma asị na e nwere ihe dịka ngwaahịa ọha - ga abụ ihe a ga-emepụta ma ncha, ma ọ bụ ihe mere o ga-eji bụrụ steeti ga emepụta ha kama ọ ga-abụ ndị ụlọ ahịa nkeonwe. Nke a bụ ihe nkọwapụta ngwaahịa ọha na ekwu, ebe ọ mere ka a mara maka nghọtaghie ndị iche ndị a: ezi mmetụta ngwaahịa ọha na emetụta ndị na atụnyeghị ihe ọbụla ị ji mepụta ha gosipụtara na ngwaahịa ndị a bụ ihe ndị mmadụ na-achọ. Ma ọ doro anya na-agaghị emepụta ha, maọbụ ọ pekata mpe n'oké maọbụ adịm mma zuru okè, n'ụlọ ahịa asọmpi efu, ebe ọ bụ na ọ bụghị mmadụ niile ga e rite uru na ha ga atụ ụtụ iji hụ na e mepụtara ha. Ị ji mepụta ngwaahịa ndị a (ndị ọ doro anya na ndị mmadụ chọrọ, mana agaghị emepụta), steeti ga etinye aka ma nyere aka n'ịmepụta ha. Ụdị echiche a, nke e nwere ike ịhụ n'ime ọtụtụ akwụkwọ ekọnọmiks (ma nke ndị Nobel Laureates dere) bụ okwu ụgha n'ọgụ abụọ.

Maka otu ihe, iji kpebie na steeti kwesịrị ị weta ngwaahịa ọha ndị akaghị ị mepụta, a ga ezubata ọkọlọtọ n'ime usoro echiche onye. E wepụ ya, site na ama okwu nke sị na n'ihi njirimara pụrụ iche ha nwere, agaghị emepụta ụfọdụ ngwaahịa, o nweghị etu mmadụ ga-esi erute na mkpebi okwu na a ga-emepụta ngwaahịa ndị a. Mana site na ọkọlọtọ nke a ga-eji wee kpezie mkpebi okwu ha, o doro anya na ndị nkwupụta ngwaahịa ọha ahapụ na ogige ekọnọmiks dịka wertfrei sayensị were ezi mmetụta. Kama ha banyere na ogige ụkpụrụ kwesịrị ekwesị, nke bịa mee ka e chee na ha ga eweta nkọwapụta nke ezi ụkpụrụ dịka ngalaba kwesịrị atụmuche, iji mee ka a soro usoro iwu debere wee mee ihe ha na-eme bịa rute na mkpebi okwu ha site n'ụzọ kwụ ọtọ. Mana ọ gaghị esi ike ịkọwa nke ọma na o nweghị ebe n'ime akwụkwọ ndị nkwupụta ngwaahịa ọha dere, e gosipụtara ma ọlị ihe ọbụla yitere nkwupụta atụmuche nke ụkpụrụ kwesịrị ekwesị.14Ya bụ na a ga-ekwupụta n'isi mbido, na ndị nkwupụta ngwaahịa ọha na emefu ezi aha ọbụla ha nwere ike inwe dịka ndị ọkachamara ekọnọmi maka nkwupụta ha nwere n'okwu ọbụla a kpụ n'ọnụ, dịka edemede ha si e gosipụta na ha enweghị ikike ọbụla n'ebe ọ dị. Ka ọga abụ, na ọ nwere ike ị bụ na ha dabara n'ihe ziri ezi na mberede, mana ha ejighị ezigbo nkwupụta wee kwado ya. Ọ ga abịa bụrụ ihe doro anya na onweghị ga eto aka n'ebe eziokwu nọ ma ọ bụrụ na mmadụ e zipụ ta ọkọlọtọ a ga eji wee bịa na mkpebi na steeti kwesịrị inye aka ná mmepụta ngwaahịa ọha. Ọkọlọtọ e kwesịrị ije wee ruo na mkpebi a bụ: oge ọbụla mmadụ nwere ike ị gosipụta na mmepụta ngwaahịa ọbụla maọbụ ọrụ ga enwe ezi mmetụta n'ahụ onye ọzọ, mana agaghị emepụta ya ma ncha maọbụ agaghị emepụta ya na oke maọbụ na adịm mma zuru oke belụ sọ ụfọdụ ndị a tụnyere ego na mmepụta ya, ya bụ na a ga-enwe ike iji aka ike wee so ndị a, site na enyemaka nke steeti, e nwere ike iji aka ike wee mee ka ndị a kete oke n'ụtụ dịịrị mmepụta ngwaahịa ahụ. Agaghị ekwu ogologo okwu iji gosi na ọgbaghara ga adị ma e dobe iwu a, n'ihi na ọ ga apụta ka e kwuru ka onye ọbụla megide onye ọbụla oge ọbụla ọ masịrị ha. Dịka m si wee gosipụta nke ọma n'akwụkwọ ọzọ15  o nweghị etu a ga-esi wee zipụta na ọkọlọtọ a bụ ezigbo ọkọlọtọ. Iji rụ ụka a, bịa dịnyere maọbụ ghara ịdịnyere ihe ọbụla, ma ọ bụ ezi omume, maọbụ nke rụrụ arụ, ma ọ bụ site n'ọnọdụ atụmuche, ọ ga abụrụ na e kwenyere na kama ọ ga-adị ka iwu sị kwụ, a ga akwanyere onye ọbụla ugwu dịka ndị kwụsịrị ike ma na atụ ero n'isi onwe ha. Maka na ọ bụ sọ mgbe onye ọbụla gbapụtara onwe ha n'aka mkpagbu ndị ọzọ, ka aga enwe ike ikpebi maọbụ rụọ ụka n'ihe ọbụla e nwere ị kwu. Ụkpụrụ nke enweghị mkpagbu ọbụla bụ ihe mbụ dị mkpa aga ebu n'obi maka ịrụ ụka ma ọ bụ nkwekọrịta ọbụla, ya bụ na e nwere ike ị gbachitere ya na arụmụka dịka ezigbo ọkọlọtọ site n'echiche dabere n'okwu ọnụ.

[^1]: Gustave de Molinari, *The Production of Security*, trans. J. Huston McCulloch (New York: Center for Libertarian Studies, Occasional Paper Series No. 2, 1977), p. 3.

[^2]: Ibid., p. 4.

[^3]: Maka ụzọ ndị ọzọ eji eso ndụ nkwupụta ngwaahịa ọha, lee James M. Buchanan na Gordon Tullock,The Calculus of Consent (Ann Arbor: University of Michigan Press, 1962); James M. Buchanan, The Public Finances (Holmewood, I'll.: Richard Irwin, 1970); idem, The Limits of Liberty  (Chicago: University of Chicago Press, 1975); Gordon Tullock, Private Wants, Public Means (New York: Basic Books, 1970); Williams J. Baumol, Welfare Economics and the Theory of the State (Cambridge: Harvard University Press, 1952).

[^4]: Lekwaa ndị a, Murray N. Rothbard, Man, Economy, and State (Los Angeles: Nash, 1970), pp. 883ff.; idem, "The Myth of Neutral Taxation," Cato Journal (1981); Walter Block, "Free Market Transportation: Denationalizing the Roads," Journal of Libertarian Studies 3, no. 2(1979); idem, "Public Goods and Externalities: The Case of Roads," Journal of Libertarian Studies 7,no.1 (1983). 

[^5]: Lee make iji ma atụ, William J. Baumol na Alan S. Blinder, Economics, Principles and Policy (New York: Harcourt, Brace, Jovanovich, 1979), chap. 31

[^6]: Ụzọ ọzọ e ji akọwa ihe bụ ngwaahịa ọha bụ "enweghị asọmpi n'azụmahịa ha." N'ozuzu oke, ihe ndị a na-adakọ: oge ọbụla ana enweghị ike ị wepụ ndị nọ n'isi onwe ha, enweghị asọmpi na etu esi eji ihe eme ihe ga-enwe ike ịdị, ma mgbe e wepụrụ ha, aga enwe asọmpi n'etu esi eri ihe, etu ahụ ka ọ ga-adị ka ya. Ka osila dị, dịka ndị nkwupụta ngwaahịa ọha si arụ n'ụka, ndakọ a ezuchaghị oké. Ọ bụ, dịka ha sị kwu, ọ ga-ekwe omume na aga ewepụ ndị n'azụ ahịa n'isi onwe ha, itinye ha nwere ike ma ya emena ka ya na oké ọnụ ahịa nwee njikọ (ya bụ na o nweghị ego ọzọ ọ na-eri iji nabata ha), nakwa na iri ngwaahịa ndịa na-ekwu maka ya site na ị nabata ndị n'azụ ahịa n'isi onwe ha agaghị apụta na aga ewebinata aka etu esi eri ngwaahịa dịịrị ndị ọzọ. Ngwaahịa ndị a ga-abụ ngwaahịa ọha. Ka mgbe ọ bụ na mwepụ ga abụ ihe a ga-eme na ụlọ ahịa nọọrọ onwe ha nakwa ebe ọ bụ na ngwaahịa agaghị adịịrị oriri n'enweghị asọmpi nye ndị ọ kwesịrị ịdị - a gbanyere na ihe a ga-achọ ọnụ ahịa ọzọ - nke a, dịka uche ndị na-enyocha ọha site n'ọnụ ọgụ, ga egosi ọdịda ụlọ ahịa, ya bụ, ụdị oriri n'erughị etu o si kwesị. Ya bụ na steeti ga-ewere ikike ịmepụta ngwaahịa ndị a.  (Iji ụlọ ihe nkiri wee na-atụ, ọ nwere ike ọ bụrụ so ọkara juru eju, ya bụ na ọ nwere ike "ọ gaghị eri ego" iji nabata nabata ndị ga-abịa ị  kiri ihe nkiri n'efu, ha ikiri ihe nkiri nwere ike ọ gaghị emetụta ndị ọzọ kwụrụ ụgwọ; ya bụ na ihe nkiri ahụ ga-anọ dịka ngwaahịa ọha. Ka mgbe ọ bụ na, onye nwe ya bụ ụlọ ihe nkiri agaghị ekwe ndị na-akwụghị ụgwọ ka ha soro golie n'ihe nkiri ahụ n'efu, ụlọ ihe nkiri ga-eru ọnọdụ aga a hara ha nyefee ọchịchị obodo.)Gbasara ọtụtụ okwu ụgha nke na-akọwa ngwaahịa ọha dịka nke na-enweghị ihe so ya ama aka lee ndepụta 12 na 17 dị n'okpuru.

[^7]: Na ama okwu a nke Walter Block, "Public Goods and Externalities

[^8]: Iji maa atụ lee Buchanan, The Public Finances, p. 23; Paul Samuelson, Economics (New York: McGraw Hill, 1976), p. 166.

[^9]: Lee Ronald Coase, “The Lighthouse in Economics”, Journal of Law and Economics 17 (1974).

[^10]: Lee, maka iji maa atụ, arụmụka nke Block mere iji gosi na uwe ụkwụ bụ ngwaahịa ọha n'ime  “Public Goods and Externalities”.

[^11]: Iji ghara inwe nghọtaghie ebe a, ndị ọrụ mmepụta nakwa ọgbakọ ndị ọrụ mmepụta ọbụla na-agbakọ izu ọnụ, n'oge ọbụla ga-enwe ike, ikpebi ma ọ bụ, ma ọ k'aghara ịmepụta ngwaahịa site n'idabere n'ọdịdị ya dịka ngwaahịa nkeonwe maọbụ nke ọha. N'ezie, ikpebi ma ọ bụ ma ọ k'aghara ịmepụta ngwaahịa ọha dịka nkeonwe bụ mkpebi a na-emekarị n'ime usoro akụnụba ahịa. Ihe na-ekweghị mkpebi bụ, ma ọ ga-aka mma ịgbaghapụ ihe nrite dị n'iso usoro ahịa nwe onwe ya n'ihi ihe a chọpụtara na nyocha e nyochara iji chọpụta etu ngwaahịa si wee bụrụ nke ọha maọbụ nkeonwe.

[^12]: N'ezie, ịnabata ndịiche dị n'etiti ngwaahịa nkeonwe na nke ọha bụ ị weghachi aka elekere azụ bịa banye n'oge anaghị eji ucheonye enyocha akụnụba. Site n'etu ndị ji ucheonye enyocha akụnụba, ọ nweghị ngwaahịa ga-enwe ike ịdị, aga enwe ike ikwu na ọ bụ nkeonwe maọbụ nke ọha. Ọ bụ nke a mere na ihe nke abụọ e wepụtara iji kọwaa na ngwaahịa bụ nke ọhịa - ị kwe ka e wee ngwaahịa n'enweghị asọmpi dị (lee ndepụta nke 6 n'elu) - ga-eji wee da. Maka kedụ etu onye mere nnọpụ ga-esi wee kpebie ma ịnabata ndị n'akwụghị ụgwọ n'efu agaghị ewebinata oké ngwaahịa ndị ọzọ ga-erite? Ọ doro anya n'onweghị etu ọ ga-esi kpebie etu ahu n'eziokwu. N'eziokwu, ọ nwere ike ị bụ na ngoli onye ọzọ n'otu ihe nkiri maọbụ n'ịnya ụgbọala n'okporo ụzọ ga-abụ ihe ga ebelata ma ọ bụrụ na e kwe ka ndị ọzọ bata n'ụlọ ihe nkiri maọbụ n'okporo ụzọ. Ọzọkwa, iji chọpụta ma arụmụka a abụ nke aga ajụ onye ọbụla n'otu n'otu - ma ọ bụghị onye ọbụla ga ekweta (kedụ ihe ga-eme?). N'ịga n'ihu, ebe ọ bụ na ngwaahịa ọbụla n'enweghị asọmpi abụghị ngwaahịa efu, n'ihi ịnabata ndị n'atụghị ụtụ ọbụla, ya bụ na-aga ajụ onye ọbụla oké kwesịrị na aga anabata. Gụnyere nkea, ịnabata ndị ọzọ n'efu nwere ike imetuta ma nkea ga-adabere n'ụdị ndị a nabatara, ya bụ na a ga-ajụ m maka nke a. N'ikpeazụ, onye ọ bụla ga-enwe ike ịgbanwe obi ha gbasara ajụjụ ndị a n'ọdịnihu. N'otu aka ahụ ọ ga-esi ike ikpebi ma ngwaahịa e kwesịrị ka ọ bụrụ steeti (kama mmepụta nke onwe) ga-emepụta ya, site n'atụmatụ ihe ndị eji agụnye ngwaahịa dịka nke n'enweghị asọmpi dịka etu ọ dị na nke n'adịghị agụpụ onye (lee ndepụta 17 na ndịda).

[^13]: See Paul Samuelson, “The Pure Theory of Public Expenditure”, *Review of Economics and Statistics* (1954); idem, *Economics*, chap. 8; Milton Friedman, *Capitalism and Freedom* (Chicago: University of Chicago Press, 1962), chap. 2; F.A. Hayek, *Law, Legislation and Liberty* (Chicago: University of Chicago, 1979), vol. 3, chap. 14.

[^14]: Ndị ọkachamara nke akụnụba n'oge gara aga, ọ kachasị na Ụlọakwụkwọ Chicago, bụ ndị kacha we wee mmasị na nyocha ikike ihe onwunwe. Harold Demsetz, “The Exchange and Enforcement of Property Rights”, Journal of Law and Economics 7 (1964); idem, “Toward a Theory of Property Rights”, American Economic Review (1967); Ronald Coase, “The Problem of Social Cost”, Journal of Law and Economics 3 (1960); Armen Alchian, Economic Forces at Work (Indianapolis: Liberty Fund, 1977), part 2; Richard Posner, Economic Analysis of the Law (Boston: Brown, 1977). Ụdị nyocha a, ka osila dị, enweghị ihe gbasara ya na omume kwesịrị ekwesị. N'aka nke ọzọ, ha na-egosipụta mgbalị iji nochie arụmọrụ nke ntule akụnụba iji bido ụkpụrụ ọma (maka mgbaso ihe ndị a lee Murray N. Rothbard, The Ethics of Liberty (Atlantic Highlands, N.J.: Humanities Press, 1982), chap. 26; Walter Block, “Coase and Demsetz on Private Property Rights”, Journal of Libertarian Studies 1, no. 2 (1977); Ronald Dworkin, “Is Wealth a Value”, Journal of Legal Studies 9 (1980); Murray N. Rothbard, “The Myth of Efficiency”, in Mario Rizzo, ed., Time Uncertainty and Disequilibrium (Lexington, Mass.: D.C. Heath, 1979). Ịrụ ụka niile gbasara arụmọrụ ha enweghị isi n'ihi na enweghị ihe eji enyocha ụlọ ọrụ maọbụ ihe abụghị ụlọ ọrụ nke si na nkewapụta nke ikike ihe onwunwe. Ya bụ na mgbalị ọbụla iji kwado ụfọdụ usoro eji ekene ikike ihe onwunwe n'ụdị ka e ritechaa ihe niile dịịrị ọdịmma nke ọha bụ ọmụma atụ sayensị 'erujughị afọ. Lebaa anya na, Murray N. Rothbard, Toward a Reconstruction of Utility and Welfare Economics (New York: Center for Libertarian Studies, Occasional Paper Series No.3, 1977); also Lionel Robbins, “Economics and Political Economy”, American Economic Review (1981).

"Ụkpụrụ nke nkwekọrịta" nke Buchan an na Tullock, sonyere Knutsford Wicksell (Finanztheoretische Untersuchungen, Jena: Gustav Fischer, 1896), e kwuola ọtụtụ oge ka ọ bụrụ usoro ga-edu iwu akụnụba na-agaghị a tụnyere ya na ụkpụrụ kwesịrị ekwesị. Dịka ụkpụrụ a sị debe ya, ọ bụ sọ mgbanwe iwu ndị a ka aga ebido nke ga-enwe ike ịnweta nkwekọrịta onye ọbụla - nke a dịka ihe kwesịrị omume; mana ọ na-eme ka ihe niile dịka ha dị na mbụ ma ọ bụrụ na onye ọbụla enweghị nkwekọrịta na mgbanwe ọbụla - mana nkea adaghị ka ihe kwesịrị ekwesị, maka na ọ pụtara na ihe ọ bụla e nyere, dịka ọnọdụ nke steeti gbasara ịke ikike ihe onwunwe ga-abụ nke sonyere iwu, dịka ebe nkwụsị maọbụ ebe a ga-amalite. Ka osila dị, ndị nkwupụta mmasị ọha e nyeghị ihe aka ebe ọbụla n'ụdị nkwupụta nke ikike ihe onwunwe maka nkea dịka ọ kwesịrị. Ya mere, na ụkpụrụ nke nkwekọrịta enweghị ezigbo nkwado. N'ezie, n'ihi na ọ ga-eme ka ihe ọbụla dị na mbido ka ọ bụrụ iwu, ụkpụrụ nke kacha amasị ndị otu Buchanan bụ nke n'ekwesịghị ekwesị ma ọlị. Maka nkea lee Rothbard, The Ethics of Liberty chap. 26; idem, “The Myth of Neutral Taxation”, pp. 549f.

Ihe ọbụla nke ụkpụrụ nkwekọrịta hapụrụ, Buchanan na Tullock, n'iso nzọ ụkwụ Wicksell ọzọ, ga-abịa bihapụ ha dịka nkwekọrịta n'ezughi oke.

[^15]: Hans-Hermann Hoppe, “From the Economics of Laissez Faire to the Ethics of Libertarianism”, in Walter Block and Llewellyn H. Rockwell, Jr., eds., Man, Economy, and Liberty: Essays in Honor of Murray N. Rothbard (Auburn, Ala.: Ludwig von Mises Institute, 1988); infra chap.
