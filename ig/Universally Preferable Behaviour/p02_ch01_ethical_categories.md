Nkewa Udi

Ọ bụrụ na etinye UPB na ebe o kwesịrị ịdị, anyị ga enwe ike atụgharị ugbua, inyocha etu UPB ga esi kwado ma ọ bụ ghara ị kwado ihe kasị nkịtị maka banyere omume anyị. Ọ bụrụ na ihe ọmụma anyị na physics ga akọwa ka mmadụ ga esi jide baseball, anyị agafego nsogbu nke izizi na ihe dị karịrị mkpa, wee tie anụmanụ a ọkpọ izizi nke sịkwara ezigbo ike.

Ụzọ ngalaba asaa

 Dịka a kọwara na mbido, ihe ọmụma banyere ụdị akparamagwa ana akpa na ụwa niile dị ụzọ atọ - ezigbo agwa, agwa ọjọọ na ndị na enweghị ebe ha kwụ. Iji nyere anyị aka kpaa ókè na etiti ihe mara mma na ihe e kwesịrị ka emee, ka anyị bido site na ịkọwa ngalaba ndị a na ebe dị omimi iji wee chịkọta agwa niile enwere ike itinye na okpuru ihe e kwesịrị ka emee. Ngalaba asaa ndị bu:

1. Ọdịmma (nke ahụrụ na anya n'ụwa niile, e nwekwara ike ime ka ọ pụta site na ntaramahụhụ dịka "egbula mmadụ").
2. Ọ mara mma na anya(, ahụkwara nkea na anya na ụwa niile mana enweghị ike ime ka ọ pụta ìhè site na ntaramahụhụ dịka "nkwanyere ugwu" na "ịbịa ihe na oge").
3. Ọdịmma na anya onye (nkea ahụghị ya na anya na ụwa niile, adịkwaghị eme ka ọ pụta ìhè site na ntaramahụhụ dịka iracha ihe nracha dị ụtọ)
4. Ndị na enweghị ebe ha kwụ, o nweghị akparamagwa ma ọ bụ mma anya dịka ịgba ọsọ ịbanye ụgbọala.
5. Ọ dị njọ na anya onye( dịka ịghara iracha ihe nracha dị ụtọ)
6. Ọ dị njọ na anya (dịka "enweghị nkwanyere ugwu" ma ọ bụ "abịaghị ihe na oge")
7. Ọdịwagara njọ (dịka ama n'ụwa niile gba gburugburu dịka idina nwanyị na ike).

Dị ka o kwesịrị, anyị nwere ike, ị wedata ngalaba asaa ndị a ka ọ bụrụ sọ ngalaba abụọ - Ihe anabatara na ụwa niile gbaa gburugburu na ihe dị mma na anya site na ịkọwa ihe kwesịrị ka anyị mee ka ihe amachibidoro n'ụwa niile bụ ugogbe nke ihe anabatara n'ụwa niile, wee chefuo ihe mara mma na anya onye na ndị enweghị ebe ha kwụ dịka ihe na adịghị mkpa ebe ihe ekwesiri ka emee dị.

Iji wee maa atụ, ndị Non - Aggressive Principle(NAP) gụpụtara na iji ike eme ihe bụ omume rụrụ arụ - ya mere ịghara iji ike mee ka emee ihe kwesịrị ekwesị bụ ihe anabataworo n'ụwa niile gba gburugburu, ebe iji ike mee ka emee ihe bụ ihe amachibidoworo n'ụwa niile gba gburugburu. Ọ bụrụ na ihe amachiri bụ ihe chekotara iru nye ihe anabatara, ọbaghị uru inwe ngalaba ọzọ.

Ọzọkwa, dịka ndị mmụta na ebe gbasara ihe ekwesịrị ka emee dị, anyị ga agba mbọ bube ihe akọ na uche anyị gwara anyị ka anyị mee ụzọ site na itinye anya na ebe ihe jọkarịsịrị njọ dị. Dịka odoro anyị anya, ihe arụ kachasị bụ iji ike megbue ihe ekwesịghị ekwesị na ebe ndị aka ha dị ọcha nọ. Ọ bụrụ na akparamagwa dịka "izu ori" ma ọ bụ "igbu mmadụ" bụ ihe akpọrọ UPB, nyocha nke nkọwa ha ga abụ ihe dịkarịsịrị anyị mkpa.
Ya mere anyị ga etinye ike anyị niile na ihe ndị anabatara n'ụwa niile gba gburugburu na etu aga esi mee ka ha pụta ìhè.
Ezi Omume na ncherita iru ha

Ncherita iru "ezi omume" ga abụ "ajọ omume" - ncherita iru "ihe ọma" ga abụ "ihe ọjọọ". Ọ bụrụ na ewepụta m iwu, "ezula ori", ihe ọ pụtara bụ na izu ori abụghị ihe ọma. Nkea apụtaghị na "ezughị ohi" bụ ihe ọma karịsịrị, ebe ogbu mmadụ nwere ike ọ naghị ezu ori. Anyị nwere ike ịkpọ ya ihe kwesịrị ekwesị mana ọ bụghị ihe zuru okè na ezi omume.

Omume ọma ọ bụla anabatara nwere ncherita iru ya- maka na ọ bụrụ na ọ bụghị otú a, enweghị ohere nhọrọ, enweghịkwa ngbanarị, n'ihi nkea enweghị ihe dị iche ezi omume na ajọ omume. Ọ bụrụ na m enye iwu "mebie nnukwu mpo", ọ pụtara na ezi omume abụghị ihe a pụrụ ime, ajọ omume abụrụ ihe anapụghị ịgbanarị, nke a ga eme na iwu ezi omume ga abụ ihe lara n'iyi.

Ọ bụrụ na m enye iwu "agala San Francisco", ọ pụtara na "inwere ike ị ga ebe ọbụla na abụghị San Francisco". Na otu aka ahụ, iwu "ezula ori" nwere ike ịpụta "kwanyere ihe na abụghị nke gị ugwu". Ebe ọ bụ na ịkwanyere ihe na abụghị nke ugwu bụ ezigbo omume, iwe ihe na abụghị nke gị bụ ajọ omume.

Gịnị fọdụrụ

Ihe ejiri obi ụtọ hapụ na ihe ndị a bụ ihe ndị ọzọ ekwesịrị ime dịka obi ike, eziokwu, ịkwụba aka ọtọ na ihe ndị ọzọ - otu aka ahụ ncherita iru ha dịka ịma jijiji, ọkwa asị na aghụghọ dị iche iche.

Ọ ga adị ka ezi omume na ihe dị mma n'anya, dịka ije ihe na oge bụ otu ihe, mana mụ bụ mmadụ na akwanyere ihe ndị dị mma ugwu na etinye ha na otu ngalaba dịka ihe dị mma na obodo. Ihe agaghị eji tinye ha na otu ngalaba dịka ihe anabatara n'ụwa niile gba gburugburu bụ na, dịka anyị kọwara na mbido, nchịkọta UPB na eleba anya na akparamagwa ọbụghị mmekọrịta, echiche, ọnọdụ obi ma ọ bụ mmetụta. Ọnọdụ ihe nyocha ga achọpụta ihe ụbụrụ chepụtara, mana ọ gaghị achọpụta "iwe ọkụ" ma ọ bụ "iberibe". Ọnọdụ obi abụghị ihe adịghị mkpa, maka na eziokwu ha bara ezigbo uru mana he enweghị ike ịbụ ihe eji enyocha ma ihe odị mma ka ha dị njọ, ebe ha na agbado ụkwụ na nzube nke otu onye, nkea mere na agụnyeghị ha.

Ya mere UPB na etinye anya na ihe metụtara mmadụ niile dịka igbu mmadụ, nwakpo na ihe ndị yiri ha.
