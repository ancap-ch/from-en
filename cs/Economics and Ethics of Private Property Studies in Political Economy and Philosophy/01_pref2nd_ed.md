## Předmluva ke druhému vydání

První vydání knihy *Ekonomie a etika soukromého vlastnictví* vyšlo v roce 1993 a od té doby se kniha do tisku několik let nedostala. Po určitou dobu jsem byl z mnoha stan pobízen, abych připravil nové vydání, a Llewellyn Rockwell štědře nabídl, že Ludwig von Mises Institute poslouží jako jeho vydavatel.

*Ekonomie a etika soukromého vlastnictví* byla věnována mému učiteli a mentorovi Murraymu N. Rothbardovi, s nímž jsem byl v posledních deseti letech jeho života úzce spjat, nejprve jako hostující doktorand v Brooklyn Polytechnic Institute v New Yorku a po roce 1986 jako jeho kolega na University of Nevada v Las Vegas. Na rok 2005 připadá desáté výročí Rothbardovy smrti. Zdá se tedy, že je nejpříhodnější příležitost Murrayho tímto druhým vydáním znovu uctít.

Aktuální vydání *Ekonomie a etiky soukromého vlastnictví* je rozšířené. Zahrnuje čtyři články napsané až po publikování původního vydání knihy, které ale tematicky souvisí s jejím ústředním motivem ekonomického a etického zdůvodnění instituce soukromého vlastnictví. Jde o kapitoly 6, 7, 8 a 15. Při příležitosti nového vydání byly také provedeny významné redakční úpravy a revize.

Hans Hermann Hoppe

*Las Vegas, Nevada, 2005*
